-------------------------------------------------Mekanlar----------------------------------------------
***Gökpınar Gölü***
 Sivas’ta gezilecek yerler listemizin sonraki durağı Sivas ilinin tabiat harikalarından 
birisi olan Gökpınar Gölü.Güneşin yaklaşma şekline göre renk değişimlerini gözlemleyebileceğiniz 
bu doğal güzellik ile dalış yapmak ise ayrı bir heyecan.

***Sivas Çifte Minareli Medrese***
 Sivas gezilecek yerler listemizin sonraki durağına geçiyoruz.
Sivas il merkezde bulunan medrese, 1271 yılında yapılmış ve günümüze kadar gelebilmiş 
tarihi bir yapıdır.Kitabesinde yazan bilgiye göre, medrese ilhanlı veziri, 
Sahip Şemseddin tarafından yaptırılmıştır. Eğer Sivas’a yolunuz düşerse medreseyi mutlaka ziyaret etmelisiniz. 
Günümüzde sadece görkemli bir şekilde iki minaresi kalan medresenin birde taç kapısı bulunmaktadır. 
Taç kapısı üzerinde bulunan süslemeleri ile bugünde yoğun ilgi görmektedir. 
Medresenin karşısında ise Şifaiye medresesi bulunuyor. Geziniz sırasında eski bir tıp okulu 
olan ve aynı zamanda bir hastane olarak kullanılan Şifaiye medresesini mutlaka ziyaret edin.

***Eğriçimen Yaylası***
 Sivas’ın doğal güzellikleri arasında yer alan yayla, yıl içinde bir çok ziyaretçisini ağırlamaya devam ediyor.
Koyulhisar ilçesine 20 kilometre uzaklıkta bulunan yayla, doğanın en güzel hediyelerinden biridir. 
Yeşilin her tonu, sıra sıra dizilen yayla evleri ve ziyarete gelen turistler. 
Tüm güzelliğini gözlerimizin önüne seren yayla, dağ turizmi için oldukça önemlidir. 
Yaylada alabalık tutabilir ve ilkbaharın en güzel renklerine burada şahit olabilirsiniz. 
Aslında her mevsim bir başka güzel renklere bürünür burası. Ayrıca sonbahar aylarında tadına doyum olmaz, 
insanı her mevsim büyüleyerek güzelliğinden bir parça bırakır hafızalara. 
Sivas’ın Eğriçimen yaylasını mutlaka ziyaret etmeniz gerekir. Yanınızda fotoğraf makinenizi 
getirmeyi de sakın unutmamalısınız.

***Aşık Veysel Müzesi***
 1979 yılında Kültür Bakanlığı tarafından müzeye dönüştürülen bu ev ünlü halk ozanı 
ve değerli ses sanatçısı Aşık Veysel’in yaşadığı ev olarak Aşık Veysel Müzesi olarak açılmış. 
Aşık Veysel’e ait eşyaların ve değerli eserlerin sergilendiği bu müzeyi gezilecek yerler listenize eklemeyi unutmayın. 
Aynı zamanda müze girişleri ise ücretsiz.
-------------------------------------------------Damak Zevkleri----------------------------------------------
*****Sivas Kebabı*****
 Çarşı yemeklerinden olan sebzeli Sivas Kebabı, tandırı andıran ve tuğladan örülen üzeri açık ocaklarda pişirilir. 
Özel olarak yapılmış sac ocaklarda ev veya piknikte de hazırlanabilir. 
Nazik koyun ve kuzu etleri kemikli olarak, bud, ön kol ve pirzolalık kısımlar, pirzola büyüklüğünde ayrılır. 
Bu hazırlanmış parçalar, tuz, soğan ve baharattan oluşan karışıma yatırılarak terbiye edilir. 
Patlıcanlar enine olarak 4-5 parçaya ayrılır. Baston biçiminde bir ucu eğik olan şişlere, 
bir patlıcan, bir biber, bir domates, aralarına etin yağından da konularak dizilir. 
Hazırlanmış olan etler de ayrı şişlere dizilir. Şişler açık olan ocağın üzerindeki tellere dikine olarak asılarak kızartılır. 
Pide veya lavaş (tandır ekmeği) üzerinde sofraya getirilir.

*****Sivas Köftesi*****
 İçinde ne bayat ekmek var, ne soğan ne de baharat. Görüntüsü sıradan bir köfteden farklısız ama tadı adıyla meşhur. 
Yaklaşık 2 asırlık bir geçmişi var. Sadece kaya tuzu, su ve kıymayla yapılıyor. Özelliği kıymasının 2 kez çekilmesi. 
Kıyma tuz ile ovulduktan sonra dinlenmeye bırakılıyor. 12 saat dinlendikten sonra ikinci defa tekrar çekiliyor. 
Kıymasının iki defa çekilmesi işlemine tıpışlama deniyor. Vakit varsa akşamdan 
tuzla ovduktan sonra kıyma sabaha kadar beklesin. Kıymayı kuzu ve dana karışık çektirebilirsiniz. 
Bekletme işlemini 4 derecede yani kahvaltılıkların olduğu yerde yapabilirsiniz.

*****Baviko*****
 Baviko daha önce adını belki de hiç duymadığınız ilginç yöresel lezzetlerden biridir. 
Sivas’ta misafir geldiğinde sıkça yapılan bir lezzet olduğu da söylenebilir. 
Bu yemek hazırlanırken öncelikli olarak hamur kıvamı hazırlanır. 
1 saat kadar dinlendirilir ve üzerine dökülen sarımsaklı ayran ile servis edilir. 
İlk bakışta göze hoş görünmediğini söylemek gerekir. 
Ancak baviko yöre halkının misafirlerine ikram edecek kadar lezzetli bulduğu yemeklerden biridir.
