-------------------------------------------------Mekanlar----------------------------------------------

***Vize Kalesi*** 
Vize ilçe merkezinde yer alan Vize Kalesi, 4 metre yüksekliğinde taş bloklardan oluşmuş 
tarihi bir yapıdır. Günümüze kale yapısının surlarından çok az bir bölüm kalmıştır. 
Kentin en yüksek tepesinde akropolde olan kalenin, ovaya doğru uzanan kalıntıları 
günümüze kadar gelmiş. Kalenin yapım tarihinin ise Roma döneminin M.Ö 72-76 yıllarına 
dayandığı biliniyor.

***Pınarhisar Kalesi***
Bizans döneminde inşa edildiği bilinen Pınarhisar Kalesi, Osmanlı döneminde revize 
çalışmalarından geçmiş ve bugünkü halini almıştır. Kale ilçenin kuzeyinde çevreyi 
gözlemleyebileceğiniz bir tepede yer almaktadır. Kalenin devamında ise ilçe merkezine 
inen sur duvarlarının kalıntılarını görebilirsiniz.

***Kıyıköy Kalesi*** 
Bizans dönemine ait Kıyıköy Kalesi, 6. yüzyılda yapılmış şehrin en eski tarihi yapılarından 
biri. 9. ve 10. yüzyıllarda onarılan kalenin, 6 metreye kadar yükselen surları bulunuyor.

***Monopetra Kayalıkları*** Vize ilçesinde bir ormanın içerisinde bir kale gibi yükselen 
Monopetra Kayalıkları, bölgede eşkıyalara sığınma noktası olarak bilindiğinden dolayı, 
Eşkıya Kayaları olarak da anılır. Bulgarca’da, Monopetra ‘’tek kaya’’ anlamına gelmektedir. 
Kayalıklarının olduğu bölgenin hemen aşağısı İğneada Limanı’na ulaşan bir antik ticaret yolu 
bulunmaktadır.

***Yanasu Mağarası***
Kırklareli’nin Vize ilçesine bağlı Baklaya Köyü’nde yer alan Yanasu Mağarası, Trakya Bölgesi’nin 
en büyük üçüncü mağarası olarak kayıtlara geçmiş. Sarkıt ve dikitlerin her yanını sardığı doğal 
oluşumlu mağara, damlataş havuzu ile de görenleri kendine hayran bırakıyor.

-------------------------------------------------Damak Zevkleri---------------------------------------------

*****Papara***** 
“Paparayı yedik” lafı, diğer deyimler gibi mecaz anlamlı olsa da bunu gerçeğe çevirmek sizin 
elinizde. Ana maddesi bayat ekmek olan papara için “yokluktan doğan lezzet” denilebilir. 
Su, tereyağ ve bayat ekmek ile hazırlanan paparayı zenginleştirmek size kalmış. Su yerine 
et suyu tercih edebileceğiniz gibi; lor peyniri de ekleyebilirsiniz.

*****Labada Borani***** 
Elveda Rumeli dizisini izleyenler hatırlayacaktır; yiyeceği olmayan aileler labada toplamaya 
gider ve çeşitli yemekler yaparlardı. Trakya’nın birçok bölgesinde olduğu gibi Kırklareli’de 
de labada oldukça fazla. Yoğurtlanarak yendiğinde tadına doyulmayan labada borani, özellikle 
vejetaryenlerin Kırklareli’de yiyebilecekleri en lezzetli yemeklerden biri.

*****Kırklareli Köftesi*****
Ülkemizin hemen hemen her yerinde olduğu gibi Kırklareli’nin de kendine has bir köftesi mevcut. 
Kırklareli’de kasap-restoran kültürü hakim. Bu tarz yerlerde istediğiniz eti seçiyorsunuz ve her 
şeyi gözünüzün önünde hazırlıyorlar. Yanında soğan ve özel domates sosu ile servis edilen Kırklareli 
köftesi, size farklı bir lezzet deneyimi yaşatacak.

*****Sini Mantısı*****
Hamur işinin Kırklareli mutfağındaki yerinden bahsetmiştik. Trakya mantısı olarak da bilinen 
sini mantısı da, şehirde yiyebileceğiniz lezzetli yemeklerden biri. Şekil olarak diğer mantılara 
benzese de, sini mantısının yapılışında bazı farklar göze çarpıyor. Mantının içi doldurulduktan 
sonra fırınlanıyor ve fırınlama işlemi devam edilirken su kaynatılıyor. Tepsi fırından çıkarıldıktan 
sonra kaynayan su tepsiye ilave ediliyor.

