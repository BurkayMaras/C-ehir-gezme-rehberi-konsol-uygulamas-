-------------------------------------------------Mekanlar----------------------------------------------
***Haruniye Kalesi***
 İlçenin kuzeydoğusunda, Kurtbeyoğlu mahallesindedir. 
Buraya, aynı zamanda “Kurtlar Kalesi” de deniliyor. 
699 yılında, Abbasi Halifesi Harun Reşit tarafından yaptırılmıştır.
Kale askeri yönden büyük öneme sahiptir. Kalede zamanında Türk mücahitler kalmış ve iskan edilmiştir. 
Kalede bulunduğu söylenen, yeraltı tünelinin, kaleden başlayarak, Harap mevkiine kadar uzandığı söyleniyor. 
Tünel, insanın rahatça hareket edebileceği boyuttadır ve kalenin aşağı ile her türlü ilişkisini sağlamak için yapılmıştır. 
Bugün kale harabe görünümündedir ve sözü edilen tünel kapanmıştır.
 
***Kastabala Antik Kenti***
 Kastabala-Hierapolis, Anadolu’nun güneydoğusunda Osmaniye İlinin 12 km. 
kuzey-kuzeybatısında, Cevdetiye Beldesi – Karatepe Müzesi yolu üzerinde, 
Kesmeburun, Bahçe ve Kazmaca köylerinin ortasında yer alır. Bölgede yapılan kazı çalışmaları, 
kentin tarihinin M.Ö. 5.yüzyıla kadar uzandığını göstermektedir. Kastabala Antik Kenti'nin merkezi, 
surlar ile çevrilidir ve kayalık yükseltiler ile doğal sınırları bulunmaktadır. 
Antik kent içerisinde tiyatro, hamam, dükkan ve kilise kalıntılarına rastlanmıştır.

***Kırmıtlı Kuş Cenneti***
 Osmaniye'nin öne çıkan doğal güzelliklerinden biri olan Kırmıtlı Kuş Cenneti, 
Kastabala Vadisi olarak da bilinmektedir. Yaklaşık 200 tür kuşun yaşadığı Kırmıtlı Kuş Cenneti, 
Ceyhan Nehri'nin kıyısındaki göletlerden biridir. Bu kuşların birçoğu nesli tükenmekte olan kuşlardır.
-------------------------------------------------Damak Zevkleri----------------------------------------------
*****Bayram Kömbesi*****
 Osmaniye’de Ramazan Bayramlarında misafirlere ikram edildiği için “bayram kömbesi” olarak adlandırılan bu kurabiye 
aynı zamanda kentte pastanelerde de kolayca bulunabiliyor. 
Genellikle kadınların bir araya gelip imece usulü hazırladıkları bayram kömbesini 
siz de evinizde yapabilirsiniz. 

*****Toğga Çorbası Tarifi*****
 Toğga çorbası, Anadolu’nun birçok yerinde karşımıza çıkan nohutlu 
ve buğdaylı çorbaların Osmaniye mutfağındaki versiyonu. Osmaniye’de 
toğga çorbasına yoğurt ve ıspanak da konuyor ve ortaya özellikle kış ayları 
için çok doyurucu ve besleyici bir çorba çıkıyor.

*****Zorkun Tava Tarifi*****
 Amanos Dağları üzerinde bulunan Zorkun, Çukurova bölgesinin ve Osmaniye’nin en büyük yaylası. 
Zorkun tava da adını bu yayladan alıyor ve tahmin edebileceğiniz üzere Osmaniye mutfağına ait bir yemek. 
Bol sarımsaklı lezzetiyle nefis bir et yemeği olan Zorkun tava, kısa sürede yapılabilmesiyle de 
favorileriniz arasına girmeye hak kazanıyor.

