-------------------------------------------------Mekanlar----------------------------------------------

***Zeugma Mozaik Müzesi*** 
Zeugma Mozaik Müzesi, 9 Eylül 2011 tarihinde Gaziantep'te açılan ve 1700 
metrekarelik mozaik ile dünyanın ikinci büyük mozaik müzesi olma özelliğini 
taşıyan müzedir. Yaklaşık 3 yıl boyunca "dünyanın en büyük mozaik müzesi" 
unvanını taşıyan müze, bu unvanını, 28 Aralık 2014 tarihinde açılan Hatay 
Arkeoloji Müzesi'ne devretmiştir. Müze, ziyarete açık olduğu ilk bir gün boyunca 
3000'in üzerinde ziyaretçi ağırlamıştır. Gerek mimarisi, gerekse teknolojik 
açıdan dünyanın önde gelen bir müzesidir. İki bin yıllık mozaiklerin yıllar içinde 
define avcılarının talanıyla eksilen parçaları, lazer sistemiyle görüntü olarak 
tamamlanmaktadır. 

***Gaziantep Kalesi***
Gaziantep Kalesi, Gaziantep'in merkezindeki bir tepeye kurulmuş olan kale. 
Ne zaman inşa edildiği bilinmemekle birlikte, Roma döneminde gözlem amaçlı 
kullanıldığı bilinmektedir. Kale, tarih boyunca birçok kez restore edilmiş 
ve son halini 2000'li yılların başında yapılan bir restorasyon ile almıştır. 
Daire biçimindeki kalenin çevresi 1200 metredir. Duvarları taş bloklardan yapılmış 
olup 12 kulesi ve burçları vardır. Kale, günümüzde "Gaziantep Savunması ve Kahramanlık 
Panoraması Müzesi" olarak kullanılmaktadır. 

***Gaziantep Hayvanat Bahçesi*** 
Gaziantep Hayvanat Bahçesi, 1000 dönümlük alana kurulmuş Türkiye'nin en büyük 
hayvanat bahçesidir. Şehrin çıkışındaki burç ormanları içerisinde yer alır 
Gaziantep Hayvanat Bahçesi, 90 türden 3.720 hayvan barındıran bir kuş kafesi, 
74 türden 2950 hayvana ev sahipliği yapan bir akvaryumu, 10 türden 64 hayvanı barındıran 
bir maymun evi, timsah ve yılanlardan oluşan bir sürüngen evi ve diğer hayvanlar için 
ayrılmış özel bölümleri bünyesinde barındırır.

-------------------------------------------------Damak Zevkleri---------------------------------------------

*****Ali Nazik Kebabı***** 
Ali Nazik kebabı, İç Anadolu bölgesi dâhil ülkemizin birçok bölgesinde yapılan ancak 
kaynağı Gaziantep’e ait olan yiyeceklerden biri. Baharatlı salçalı sosundan tutun da 
közlenmiş patlıcanların harmanlanmasına kadar her hali ile sevenlerinin vazgeçemediği 
bir yiyecek. Genellikle ana öğünlerin yanında meze gibi servis ediliyor.

*****Batma Kaymak***** Batma kaymak, adını başka yerlerde pek sık duyamayacağınız Gaziantep’e 
özgü kahvaltılık tatlılardan biri. Yöresel ve başka yerlerde bulunamıyor olmasının ise bazı 
nedenleri var. Tarifte bulunan sıvı kıvamlı kaymak sadece Antep’in bazı köylerinde yapılıyor.

*****Lahmacun***** 
Lahmacunu Gaziantep usulü tattığınızda daha önce yediklerinizden çok daha farklı olduğunu 
göreceksiniz. Bu lezzeti farklı kılan ise kıymanın yapıldığı malzemedir. Az yağlı kaliteli 
kıymalar ile yapılan Gaziantep usulü lahmacunlara eklenen biber salçası ile tadı tamamen farklı 
ve ayrıcalıklı hale geliyor.

*****Katmer***** 
Antep fıstığını, Gaziantep mutfağının birçok yemeğinde görebilmeniz mümkün. Antep katmeri de 
bu lezzetlerden biri. Yufka, kaymak ve fıstıkla hazırlanan katmer, genellikle sabah tüketiliyor.

*****Baklava***** 
Baklavayı Gaziantep’e özgü bir hale getiren birden fazla faktör bulunuyor. 
İncecik hamurunun usta ellerde açılmasından tutun da aralarına serpilen fıstıkların tazeliğine 
kadar her yönden yöreye has bir tatlıdır. Gaziantep’te baklava yemek için yörenin birçok 
bölgesinde bulunan tatlıcılarını ziyaret edebilirsiniz. 
