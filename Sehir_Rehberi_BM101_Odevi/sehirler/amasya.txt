-------------------------------------------------Mekanlar----------------------------------------------

***Yalıboyu Evleri***
Amasya gezilecek yerler listemizdeki ilk ve en önemli duraklarımızdan biri olan Yalıboyu Evleri, 
Amasya’nın simgelerinden biri olarak kabul ediliyor. Şehir merkezinde yer alan Yeşilırmak kenarındaki 
tarihi evler, dik bir dağın bitiminde yer aldığı için oldukça estetik ve ilgi çekici bir manzara ortaya çıkarıyor.
Genellikle iki veya üç katlı olan evler, ahşap ve beton malzeme kullanılarak inşa edilmiş. Dönem dönem
restore sürecinden geçen tarihi konakların olduğu alanı görmek isterseniz, Yeşilırmak kenarına 
gelmeniz yeterli.

***Harşena Dağı ve Pontus Kralları Kaya Mezarları***
Yalıboyu Evleri’ne geldiğinizde gözünüzü alacak nehir kenarındaki şehrin simgelerinden birisi de 
Harşena Dağı ve Pontus Kralları Kaya Mezarları… M.Ö 333 yılında Pontus devletinin başkenti olarak 
kullanılan şehir, Helenistik dönemin krallarının mezarlarına da ev sahipliği yapıyor. Dev kaya kütlelerinin 
oyularak şekillendirilmesiyle yapılan kaya mezarları, Yalıboyu Evleri’nin hemen arkasında, Harşena 
Dağı’nın eteğinde yer alıyor.
Harşena Dağı ve Pontus Kralları Kaya Mezarları’nı görmek için, Yalı sokak üzerinde yürümeniz gerekiyor.
Aracınızı geride bıraktıktan sonra mezarlara tırmanan merdivenleri çıkmanız gerekiyor. Basamakları 
tırmanmak biraz yorucu olabilir, ama göreceğiniz manzaranın buna değeceğinden eminiz.

***Amasya Kalesi*** 
 Amasya Kalesi, Amasya gezilecek yerler listesinin olmazsa olmazlarından biri! Amasya’nın şehir 
merkezine tepeden bakan bu görkemli yapı, şehrin en önemli tarihi ve mimari simgelerinden biri olan 
Amasya Kalesi. Şehrim merkezinden akan Yeşilırmak’tan 300 metre yükseklikte yer alan Harşena 
Dağı’nın üzerindeki kalenin üzerinde herhangi bir kitabe yer almadığı için ne zaman ve kim tarafından
yaptırıldığı net olarak bilinmiyor. 

***II. Bayezid Külliyesi*** 
Amasya’nın simgelerinden biri olan Bayezid Külliyesi, Yeşilırmak’ın kenarında yer alan oldukça estetik
bir tarihi eser. 1481 yılında II. Bayezid’in tahta çıkmasıyla yapımına başlanan ve 1486’da biten tarihi
yapı, külliye ve yanında yer alan cami ile oldukça dikkat çekiyor. Nehrin kenarında yer alan bu büyük
külliye, şehrin önemli tarihi eserlerinden biri. Geniş ve büyük avlusu, el işlemeli taç kapısı ve mimari 
işçiliğiyle dikkat çeken yapıyı, Amasya geziniz sırasında ziyaret edebilirsiniz. Ve hatta II. Bayezid 
Külliyesi’ni Amasya gezilecek yerler listesine sizler de unutmadan eklemelisiniz! 

***Hazeranlar Konağı*** 
Yalıboyu evlerinin içerisinde yer alan Hazeranlar Konağı. Hatuniye Cami’nin hemen yanında, 
Yeşilırmak’ın kenarında yer alan surların üzerine yapılmış olan ev, mimari yapısıyla Safranbolu
Evlerini anımsatıyor. 1865 yılında dönemin Amasya Deftedarı Hasan Talat Efendi tarafından 
yaptırılan konak, Osmanlı Dönemi’nden kalan en güzel yapılardan biri. Konağın ismi ise, konakta 
uzun süre yaşayan Hazeran Hanım’dan geliyor.

***Burmalı Minare Cami*** 
Amasya’nın en meşhur simgelerinden ve tarihi yapılarından birisi de, şehir merkezinde yer alan 
Derekocacık Mahallesi’ndeki Burmalı Minare Camisi. Üzerinde yer alan kitabesine göre, iki kardeş 
olan ve dönemin Selçuklu hükümdarı II. Gıyaseddin Keyhüsrev’in de veziri, Necmeddin Ferruh Bey 
ve kardeşi Haznedar Yusuf tarafından yaptırıldığı biliniyor. 1242 yılında inşa edilen cami, burma 
şeklindeki minaresiyle dikkat çekiyor.
Ancak cami ilk yapıldığında minaresi bu şekilde değilmiş. İlk olarak ahşap olarak yapılan minare, 
daha sonradan 1730 yılında yaşanan yangında büyük hasar görmüş. Onun yerine yapılan minare de
bugünkü görüntüsüyle oldukça dikkat çeken bir yapı haline gelmiş.

-------------------------------------------------Damak Zevkleri---------------------------------------------

*****Hengel***** 
Amasya yöresel yemekler listemize, şehrin en sevilen yemeklerinden hengel ile başlıyoruz. Aslında 
bir çeşit mantı olan hengel, elde açılan hamurların kare kesildikten sonra üçgen şekilde 
kapatılmasıyla yapılıyor. Tıpkı mantı gibi içerisine kıymalı iç harç konulan hengel, isteğe göre 
fırında kızartılıyor ya da suda haşlanıyor. Genellikle akşam yemeklerinde sofralarda yerini alan 
yemek, üzerine yoğurt ve acılı sos dökülerek servis ediliyor.

*****Keşkek*****
Türkiye’nin neredeyse her yöresinde sevilerek tüketilen yemeklerden olan keşkek, tavuk ve buğdayla 
yapılan oldukça lezzetli bir yemek. Genellikle bayram ve sünnet gibi özel günlerde sıklıkla yapılsa da, 
normal zamanlarda da Amasya sofralarında yerini alıyor. Et suyuyla haşlanan buğdayların lapa
haline getirilmesiyle yapılan keşkek, üzerine salçalı tereyağı dökülerek servis ediliyor.

*****Helle Çorbası*****
Un çorbası olarak da bilinen helle çorbası, her yörede farklı usullerde yapılıyor. Amasya yöresel 
yemekler listemizde yer alan helle çorbası da doğal olarak Amasya usulü oluyor. Un pirinç ve tereyağı
ile yapılan çorba, kavrulma usulüyle pişirildikten sonra, isteğe göre et konularak servis ediliyor.

*****Patlıcan Çullama***** 
Patlıcan, maydanoz ve biber gibi sebzelerin karışımıyla meydana gelen bu lezzetli yemek, Amasya’nın
en meşhur yöresel yemeklerinden. Biber, domates ve maydanoz gibi sebzelerin közde kızartıldıktan
sonra çekilip, birbiriyle karıştırılmasıyla yapılan yemek, genellikle meze olarak da tüketiliyor.

*****Yakasal Böreği*****
Amasya yöresel yemekler listemizde yerini alan bir diğer meşhur yöresel lezzet ise, şehre özgü yakasal
böreği. Genellikle tepside yapılan börek, oldukça sade ama lezzetli bir tada sahip. Un ve yumurtanın
karışımı haline gelen aslında bir nevi bazlama gibi. Sabah, öğle akşam fark etmeden her öğünde 
yiyebilinen yakasal böreğini denemediyseniz, denemenizi öneririz.

*****Ayva Gallesi*****
Pekin’in portakallı ördeği, Amasya’nın ayva gellesi… Meyve ile yapılan et yemekleri ön yargılı olunsa
da yüzyıllardır birbirine en çok yakışan lezzet ikililerinden biri. Ayva, nohut ve et ile yapılan ayva 
gellesi, genellikle koyun etinden yapılan oldukça lezzetli et yemeklerinden. Genellikle özel günlerde
Amasya sofralarında yerini alan yemeği, değişik tatlar denemeyi sevenlerdenseniz mutlaka denemelisiniz.
