-------------------------------------------------Mekanlar----------------------------------------------

***Aktekke Kent Meydanı***
Şehirdeki en büyük meydanlardan biri olan Aktekke Kent Meydanı aynı zamanda en 
yoğun caddelerden biri olması sebebiyle burada her şeye rahatlıkla ulaşabilirsiniz.

***Karaman Tanıtım Merkezi***
Karaman şehir merkezinde bulunan Karaman Tanıtım Merkezi, çok fazla vakitinizi harcamadan 
kolayca gezebileceğiniz bir yer. Karaman Belediyesi tarafından faaliyete açılan tanıtım 
merkezi, yerli ve yabancı turistlere Karaman’ı doğru biçimde tanıtabilmek amacıyla kurulmuş. 
İçerisinde yöresel figürler dışında sesli anlatım odaları da bulunan tanıtım merkezini, 
haftanın her günü ücretsiz olarak ziyaret edebilirsiniz.

***Zeyve Pazarı***
Ermenek’te bulunan İkizçınar ve Yaylapazarı Köyleri arasındaki Zeyve Pazarı,  600 senelik 
bir geçmişe sahiptir. Anadolu’da eşine başka yerde rastlanmayan bir pazar yeridir. İçerisinde 
300 civarında tarihi çınar ağacı bulunuyor. Sahip olduğu doğal güzellikleri, soğuk suyu, 
yerleşim alanı, otantik atmosferi, su değirmenleri, su hızarları ve fırını ile mutlaka görmeniz 
gereken bir yer. Haziran ve ekim ayları arasında yerli halk tarafından yetiştirilen organik 
meyve ve sebzeler yerli ve yabancı ziyaretçilere satış yapmaktadırlar.

***Manazan Mağaraları***
Karaman’ın tarihi simgelerinden biri olan Manazan Mağaraları, Karaman şehir merkezine 40 
kilometre kadar mesafede yer alıyor olup volkanik kireç taşı kayalarının üzerine insan eliyle 
yapılan oyma odacıkları görebilirsiniz. Manazan Mağaraları’nın tarihi Bizans İmparatorluğu Dönemi’ne 
dek dayanıyor. 6. ve 7. yüzyılda oyulduğu tahmin edilen odalar, içeriden kat geçişlerinin olduğu 
eski bir apartman modelidir. Yapıldığı zamanlarda farklı amaçlar için kullanılan yapının bazı 
odalarının şapel olduğu bilinen bilgiler arasındadır. Günümüze gelene kadar oldukça fazla yıpranması 
sebebiyle bir giriş kapısı dahi bulunmuyor.

-------------------------------------------------Damak Zevkleri---------------------------------------------

*****Fırın Kebap*****
Kuzu veya koyun etiyle yapılan kebap, özel meşe odunu fırınlarında 4-8 saat süreyle pişiriliyor. 
Kebabın yağıyla ıslatılmış pidelerin üzerine konulan et, yanında soğan ve yeşillikle servis ediliyor.

*****Bıldırcın Dolması*****
Bıldırcın etini sevenlerdenseniz, Karaman’ın meşhur yöresel yemeklerinden bıldırcın dolması da tam 
size göre. Yağda kızartılan bıldırcınların içine yerleştirilen iç harç, tereyağında kavrularak pişiriliyor. 
İçerisi doldurulan bıldırcınlar, fırında yeniden pişiriliyor. Mis gibi kokusuyla insanın iştahını açan yemek, 
genellikle özel günlerde tercih ediliyor.

*****Calla*****
Karaman’ın meşhur güveç yemeklerinden birisi de, bol patlıcanlı ve etli callası. Güveçte özel olarak 
hazırlanan calla yemeği et, patlıcan ve domates, biber gibi sebzeler eklenerek pişiriliyor. Baharatla 
lezzetlendirilen yemek, afiyetle yeniyor.

*****Çullama*****
Köfte sevenler için oldukça lezzetli gelecek olan Karaman’ın çullaması, pirinçle yapılan ilginç bir 
köfte. Normal köfteden farklı olarak kıymanın yanına bir de haşlanmış pirinç katılan yemek, normal 
köfte gibi diğer malzemelerle birlikte karıştırılarak pişiriliyor. Önce haşlama, sonra kızartma usulüyle 
pişirilen köfte, günün her saatinde yenebilen hafif bir lezzet.

