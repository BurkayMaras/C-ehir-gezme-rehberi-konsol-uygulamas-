-------------------------------------------------Mekanlar----------------------------------------------

***Harput Kalesi*** 
Harput Kalesi, Urartular tarafından dikdörtgen bir plan üzerine kurularak yapılmış 
olan mimari yapıdır. Şu anki Elazığ il sınırları içerisindeki tarihi Harput mahallesinde 
bulunmaktadır. Kale, iç ve dış kale olmak üzere iki bölümden oluşmaktadır. Rivayete göre 
yapımında kullanılan harca su yerine süt eklenmiştir bu nedenle "Süt Kalesi" olarak da 
adlandırılır. Yine bir rivayete göre, Süt Kalesi harcında su yerine süt kullanılma sebebi 
dönemde yaşanan su kıtlığı olduğu söylenir.

***Ulu Cami*** 
Harput Ulu Cami, Artuklu hükümdarı Fahrettin Karaaslan tarafından 1156 - 1157 yılları arasında 
günümüzde Elazığ ili sınırı içindeki Harput'ta yaptırılan cami. Hâlen ibadete açık olan 
caminin minaresi hafif sağ tarafa eğik konumdadır. Yapılan araştırmalar sonucunda elde edilen 
bulgularla birlikte, minarenin Pisa Kulesi'nden daha eğik bir açıyla temellendirildiği tespit 
edilmiştir.

***Elâzığ Buzluk Mağarası*** 
Buzluk Mağarası, Elazığ yakınlarındaki Harput antik kentinde bulunan mağaradır. Elazığ merkeze 
12 km, Harput'a 6 km uzaklıkta, Harput Platosu üzerindeki Buzluk Tepe'nin kuzey yamacındadır. 
Buzluk Tepe'nin kuzeyinden geçen fayın etkisiyle oluşan dolinin kuzeyinde bulunur.

-------------------------------------------------Damak Zevkleri---------------------------------------------

*****Lobik Çorbası***** 
Elazığ’da börülce lobik ismiyle anılıyor. Halk dilinde lobik çorbası aslında börülcelerden 
hazırlanan leziz bir başlangıç yemeği. Çorba kategorisinde yer alsa da bize göre ana yemek 
olarak da tüketilebilen lobik çorbası içerisinde börülcenin yanı sıra buğday, kuru fasulye, 
nohut gibi pek çok doyurucu kurubaklagil de ekleniyor.

*****Gömbe***** 
Elazığ lezzetlerinin olmazsa olmazıdır. Cevizle yapılan bir yemektir. Bazı yörelerde kıyma ile 
yapıldığı da görülmüştür.

*****Sırın***** 
Elazığ yöresine has lezzetlerden biri olan sırın, mantıya benzerliği ile oldukça sevilen tatlardan 
biridir. Şeritler halinde kesilen yufkaların arasına leziz mi leziz kıymalı harç eklendikten sonra 
yuvarlanarak tepsiye diziliyor. Fırında biraz pişirildikten sonra sarımsaklı yoğurt ve tereyağlı sos 
ile tadından yenmez bir hale geliyor.

*****Bastık***** 
Orcik’in preslenmiş hali olarak marketlerde yerini alan bastık, Elazığ’ın yöresel ürünleri arasında
hem çok tüketilen hem de çok satın alınan lezzetlerden biri.

*****Menengiç Kahvesi***** 
İçerisinde yedi adet özel bir karışım barındıran menengiç kahvesi. Elazığ’ın hemen her kafesinde bulmak 
mümkün. Oldukça şifalı ve bağırsak problemlerine iyi geldiği biliniyor.

