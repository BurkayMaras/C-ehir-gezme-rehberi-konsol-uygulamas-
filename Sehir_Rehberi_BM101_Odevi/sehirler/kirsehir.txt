-------------------------------------------------Mekanlar----------------------------------------------

***Ravanda Kalesi*** 
Kilis gezinizde görmeniz gereken yerleri listelediğimiz yazımıza, Kilis’in önemli 
tarihi değerlerinden biri olan Ravanda Kalesi ile başlıyoruz. Kilis’in Polateli 
ilçesinde yer alan kale merkezin 24 km kuzeybatısında yer alıyor. Belenözü Köyü’nün 
sınırları içerisinde bulunan antik kale, dağın oldukça dik bir yerine inşa edilmiş. 
Kale’yle ilgili kazı çalışmaları devam ediyor ancak, yapım tarihi ve kim tarafından 
inşa edildiği net olarak öğrenilebilmiş değil. Şekil ve mimari yapı itibariyle Hititler’den 
kalma olduğu düşünülen kale, binlerce yıldır pek çok medeniyetin hakimiyetine geçtiği için, 
zamanla eklemelere ve değişimlere uğramış.

***Oylum Höyük*** 
Kilis’in Oylum Köyü’nde yer alana Oylum Höyük, 1989 yılından beri arkeolojik kazı 
çalışmalarının devam ettiği önemli bir bölge. Neredeyse yarım kilometre genişliğe 
sahip olan höyükler 22 metre ve 37 metre yüksekliğinde. Tarihi araştırmaların devam 
ettiği höyüğün 5500 yıllık tarihe dayandığı biliniyor.

***Salih Efendi Sokak*** 
Kilis’e geldiğinizde mutlaka dikkatinizi çekeceğine emin olduğumuz Salih Efendi Konak’ı, 
Kilis gezilecek yerler listemize almamak olmazdı. Bir şehrin tarihi ruhunu ve kültürel 
dokusunu en iyi hissedebileceğimiz noktalardan biri, şüphesiz ki, yaşanmışlıklarla dolu 
tarihi sokakları oluyor. Kilis’in merkezinde yer alan Salih Efendi Sokak, tarihi iki katlı 
taş evleri, evlerin çıkmalarıyla ve ahşap pencereleriyle dikkat çekiyor. Eski anıların izlerini 
taşıyan tarihi konaklar da genellikle Salih Efendi Sokağı’nda yer alıyor.

***Tarihi Kilis Evi*** 
Kilis’in merkezinde yer alan tarihi bir diğer tarihi konak ise, Şıhlar Mahallesi’nin Eşref 
Kastelli Caddesi’nde yer alıyor. Kilis’te yer alan klasik geniş avlulu evlerden olan konağın 
inşasında taş, kerpiç ve Kilis bölgesinde çıkan özel bir taş olan left taşı kullanılmış. Avlu 
içerisine bakan odaları ve geniş pencerelerine sahip olan konağın yapım tarihi ve kim tarafından 
yapıldığı tam olarak bilinmiyor.

-------------------------------------------------Damak Zevkleri---------------------------------------------

*****Silkme***** Patlıcan, soğan ve domates ile yapılan yemeğe, isteğe göre çeşitli sebzeler 
de eklenebiliyor. İnce kesilen patlıcanlar, kavrulan soğan ve domatesle birleştiğinde kendi 
suyunu verdiğinden, yemek karıştırılmıyor. Sadece sallanarak karıştırıldığı için silkme adını 
alan yemek, genellikle üzerine yoğurt dökülerek servis ediliyor.

*****Teşrübe***** 
Kilis mutfağının sevilen patlıcan yemeklerinden bir diğeri de meşhur Teşrübe 
yemeği. Kilis dışında Gaziantep’te de sıklıkla yapılan yemek, et, patlıcan ve domatesle yapılıyor. 
Küçük küçük parçalanan tırnak pidenin üzerine dökülen tereyağlı etli patlıcan, sarımsaklı yoğurtla 
birlikte yeniyor.

*****Kübbülmüşviyye: 
İçli köfteyi sevenlerdenseniz, Kilis’in meşhur köftesi Kübbülmüşviyye’de tam size göre. Köftelik 
bulgur ve kıyma ile yapılan köfte, tarçından, cevize pek çok farklı lezzetle birleşerek ortaya çıkıyor. 
Kilis dışında çok fazla bilinmeyen yemek, genellikle akşam yemeklerinde tercih ediliyor. Koyunun iç yağı 
ile tatlandırılan köfte, içli köfteye çok fazla benzese de, ondan daha kuru olduğu için oldukça farklı bir 
lezzet.

*****Öcce***** 
Görüntüsüyle tıpkı mücveri andıran öcce, Kilis’in en sevilen kolay yemeklerinden birisi. Yumurta 
ve un ile yapılan yemeğe, nane ve maydanoz gibi sağlıklı yeşillikler katılıyor. İsteğe göre içerisine 
soğan ve sarımsak eklenebilen yemek, yağda kızartıldıktan sonra servis ediliyor. Günün her saatinde 
yenilebilen yemek, oldukça hafif olduğu için, atıştırmalık olarak da yenebilir.




