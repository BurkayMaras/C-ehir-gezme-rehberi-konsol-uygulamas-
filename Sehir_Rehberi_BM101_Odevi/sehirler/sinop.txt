-------------------------------------------------Mekanlar----------------------------------------------
***Akgöl***
 Ayancık İlçesi'nin güneyinde bulunan Akgöl, etraftaki sık köknar ormanları içinden 
akan iki çayın birleşmesiyle oluşmuş yapay bir gölettir. 1991 yılında Bakanlar Kurulu Kararı 
ile ismi Akgöl Yaylası olarak değiştirilmiş ve turizm merkezi ilan edilmiştir.
Göl, ortalama 3 dönümlük bir alanı kaplamaktadır. Günübirlik geziler için uygun 
olan göl civarındaki orman içlerinde piknik alanları bulunmaktadır. Çevresindeki ormanlarda yaban domuzu, 
ayı, kurt, çakal ve tavşan gibi yabani hayvanlara rastlamak mümkün olan gölün yanında Orman İşletme Müdürlüğü’ne 
ait bir tesis bulunmaktadır.

***Tatlıca Şelaleleri Tabiat Parkı*** 
 Erfelek ilçesi Tatlıca Köyündedir. Aynı vadi içinde sıralanmış 28 irili ufaklı şelaleden oluşmuştur. 
Bu güzelliği ile dünyada bir benzeri yoktur. Dar ve 2 km uzunlukta bir vadi içinde, şelaleler kenarında, 
kayın ormanları içinde yapılacak 2 saatlik yürüyüş oldukça zevkli ve heyecanlıdır.

***Deniz Şehitleri Anıtı***
 Bu Anıt, 1853 yılında Rus Donanmasının 1853 yılında Sinop’a gerçekleştirdiği baskında şehit düşen 
denizcilerin anısına yaptırılmıştır. Baskından sonra şehit düşen bahriyeliler topluca bu alana gömülmüşlerdir. 
Mezarların bulunduğu alanın o dönemlerde yol üstünde olması sebebiyle ilk olarak 1857 yılında 
Kaptan-ı Derya Mehmet Ali Paşa tarafından çevresi taş duvar ve parmaklıklarla kapatılmıştır. 
Bu duvarların 1923 yılına kadar çeşitli dönemlerde onarım gördüğü bilinmektedir. 
Bugün alanda bulunan anıtın temeli 1923 yılında Mutasaarıf Hüsnü Bey tarafından 
Sinop Halkının katıldığı bir törenle atılmış olup, 1933 yılında Vali Abdülhak SAVAŞ tarafından törenle açılmıştır.
-------------------------------------------------Damak Zevkleri----------------------------------------------
*****Sinop Mantısı*****
 Her yöreye ait bir mantı bulunuyor hemen hemen. Sinop’un mantısı da bildiğimiz mantılara benziyor. 
Sert bir şekilde yoğurulup hazırlanan hamurun belirli şekillerde kesildikten sonra içine 
hazırlanan kıymalı harcın da koyulmasından sonra haşlanarak hazırlanan bu mantıyı bir tatmalısınız.

*****Sirkeli Pırasa*****
 Kızgın yağda kavrulan pırasanın soğan ve sarımsakla pişirilmesinden sonra üzerine sirke 
dökülmesiyle servis edilen bu yemek yörenin oldukça sevilen sebze yemeklerindendir.

*****Palamut Pilaki*****
 Yörenin enfes lezzetlerinden biri olan Palamut Pilaki, tuzlu suda bekletilmiş palamutlarla 
limonlu suda bekletilmiş ve küp küp doğranmış kereviz ve havuçların harmanlanmasıyla hazırlanmaktadır. 
Bu harika lezzeti kaçırmamanızı tavsiye ederiz.

*****Kabak Millesi*****
 Rendelenmiş kabak, ceviz ve şekerden oluşan harçla el açması hamurun bir araya gelmesinden 
hazırlanan Kabak Millesi, Sinop’un en sevilen lezzetlerinden biri. Yörede “akkabak böreği” 
olarak da bilinen bu lezzet, özel günlerin de vazgeçilmezlerinden.


iyi bir deneyimdi, herkese tavsiye ederim.
