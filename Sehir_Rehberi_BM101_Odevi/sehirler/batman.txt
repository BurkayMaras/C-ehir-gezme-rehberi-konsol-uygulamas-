-------------------------------------------------Mekanlar----------------------------------------------

***Hasankeyf***
Batman’ın en önemli değeri olmasının yanı sıra, Dünya’da oldukça önemli bir konuma sahip olan 
şehrin kıymetli tarihi mirası olan Hasankeyf, listemizin birinci maddesinde yerini alıyor. Tarihe yön 
veren savaşların yaşandığı, binlerce yıllık medeniyetlere ev sahipliği yapan bu antik kent, tarihi 
verilere göre 11 bin yıllık bir geçmişe sahip. Neolitik çağdan, günümüze kadar ulaşabilmiş bu miras, 
1981 yılında koruma altına alınmış.
Alınmış alınmasına, ancak günümüzde yapılması planlanan baraj projesi kapsamında sular altında 
kalacağı için proje nedeniyle çevreciler tarafından pek çok tepki toplayan antik kent, hepimizin 
hayatında bir kere de olsa görmesi gereken yapıların arasında yer alıyor.İnsanlığın gelişiminden, 
tarımcılığın izlerine kadar pek çok savaşa tanıklık etmiş tarihi kalesiyle ve yerleşim alanlarıyla 
dikkat çeken antik kent, Dicle Nehri’nin üzerinde yer alıyor.

***Hallan Çemi Höyüğü ***
 Batman’a geldiğinizde görebileceğiniz tarihi gezi noktalarından birisi de Hallan Çemi Höyüğü. 
Arkeolojik kazı alanlarını gezmekten ve incelemekten keyif alanlardansanız, şehrin Kozluk ilçesi 
sınırlarında yer alan Kaletepe Köyü’ne giderek Hallan Çemi Höyüğünü ziyaret edebilirsiniz.

***Batman Müzesi *** 
Güneydoğu Anadolu Bölgesi’nin önemli müzelerinden olan Batman Müzesi üç salon ile hizmet 
veriyor. Neolitik, Ilısu ve Hasankeyf’den oluşan salonlarda Paleotik dönemden itibaren çıkarılan 
eserler sergilenmekte. Dış alandaki Müzepark’ta ise yerli ve yabancı birçok girişime ilham verecek 
çalışmalar sürdürülüyor.

***Kandil Kalesi *** 
Tarihi kalenin yapısından günümüze çok küçük bir kısım ulaşabilmiş olsa da, şehre gittiğinizde 
yapacağınız gezi sırasında önemli tarihi noktalardan biri olan Kandil Kalesi’ni Batman gezilecek 
yerler listemize eklememek olmazdı. Batman’ın tarihi kalelerinden Kandil Kalesi, Kozluk ilçesinin 
Bölükkonak Köyü sınırlarında yer alıyor.

***Hızır Bey Cami*** 
Batman’ın Kozluk ilçesinde yer alan gezilecek yerlerden birisi de, 1512 yılında inşa edilen şehrin 
önemli camilerinden Hızır Bey Camisi. Dönemin Hezo Beyi olan Ebubekir Roşkin’in oğlu olan Hızır 
Bey’in isteği üzerine inşa ettirilen cami, ilçenin en büyük camisi olma özelliğine de sahip. Batman 
geziniz sırasında görmeniz gereken camilerden biri olan Hızır Bey Camisi taş içliliğiyle dikkat çekse 
de, ne yazık ki oldukça yıpranmış bir görüntüyle karşımıza çıkıyor.

***İmam Abdullah Türbesi*** 
Şehrin en önemli tarihi noktası Hasankeyf’e geldiğinizde uğramanız gereken tarihi türbelerden biri 
olan İmam Abdullah Türbesi, tarihi Hasankeyf Köprüsü’nün solunda yer alan tepede bulunuyor. 
Hz. Muhammed Peygamber’in (S.A.V) soyundan gelen ve, M.S 638 yılında yaşanan İslami savaşlar 
sırasında Hasankeyf’te şehit düşen İmam Abdullah, dikdörtgen mimariye sahip türbesiyle bölgeye 
gelenlerin ilk uğradığı türbelerden biri olarak biliniyor.

-------------------------------------------------Damak Zevkleri---------------------------------------------

*****Yoğurtlu Leben***** 
Batman yöresel yemekler listemizin çorbalar bölümünde yer alan yöresel çorba yoğurtlu leben, 
şehrin en sevilen çorbalarından birisi. İnce köftelik bulgurla yapılan köftelerin haşlanmasından sonra 
sarımsaklı yoğurt ve yağ ile birlikte pişirilen çorba, içerisindeki köfteler sayesinde oldukça doyurucu 
bir öğün olarak Batman mutfağında yerini alıyor.

*****Yayla Çorbası*****
Anadolu’nun vazgeçilmez çorbalarından biri olan yayla çorbası, Batman’da da en sık tüketilen yöresel 
çorbalardan biri. Batman mutfağında çorbalar genellikle yoğurtla birlikte yapılıyor desek yanlış olmaz.
Ayran çorbasından, lebeniye çorbasına kadar pek çok çorbada kullanılan yoğurt, yayla çorbasında
da mevcut. Hafif içimiyle bilinen yayla çorbasını, Batman’ın güzel et yemeklerini yemeden önce 
başlangıç olarak içebilirsiniz.

*****Ayran Çorbası*****
Batman’ın doyurucu içeriğe sahip ve ve aynı zamanda hafif çorbalarından bir diğeri de, meşhur 
yoğurt çorbası. İsteğe göre soğuk ya da sıcak olarak hazırlanıp, içilebilen çorba içinde bulunan 
haşlanmış bakliyatlar sayesinde ana yemek gibi doyurucu oluyor. Ana yemek öncesi lezzetli bir 
başlangıç yapabilirsiniz. Eğer evde yapacaksınız buzdolabında uzun süre aynı tadı koruyabilen 
çorbayı, sevdiğiniz yemekler listesine ekleyeceğinize eminiz.

*****Kaburga Dolması***** 
Kaburga dolmasının en iyisi Batman ve Diyarbakır’da yenir. Son derece doyurucu olan kaburga 
dolmasının en önemli özelliği ağızda lokum gibi dağılan kuzu eti. Eğer bu zevki alamadıysanız iyi 
bir kaburga dolması yemiyorsunuz demektir. Derinin altında bulunan iç pilav ile heybetli bir 
görüntüsü var. Hem göze hem de damağa hitap eden bu yemeği Batman gezinizde mutlaka yemelisiniz.

*****Şam Böreği*****
Batman yöresel yemekler listemizde yerini alan, belki de şehrin en sevilen meşhur lezzetlerinden 
birisi de Şam böreği. Bazı yörelerde Sembusek ismiyle de bilinen börek, Batman ve Mardin gibi 
şehirlerde sofralarda sık sık yerini alıyor. Hamur işi sevenlerin lezzetine bayılacağı yemek elde 
açılan hamurun içine kıymalı iç harcın koyulmasıyla yapılıyor. Tavada ya da saçta pişirilen Şam 
böreğini, denemediyseniz mutlaka yemelisiniz.

*****Perde Pilavı*****
Pilavın her hali güzel diyenlerdenseniz, Batman sofralarında yerini alan meşhur perde pilavına 
da bayılacaksınız. İsteğe göre et veya tavuğun suyunda pişen pilav, dolmalık fıstık ve badem 
eklenerek hazır hale getiriliyor. Perde pilavını perde pilavı yapan kısım ise, pilavın elde açılan 
yufka hamuru ile sarılmasıyla oluyor. Sarıldıktan sonra altlı üstlü olarak fırında ya da tavada 
pişirilen perde pilavı, oldukça doyurucu olduğu için, tek başına dahi ana öğün olarak yenebiliyor.
 