-------------------------------------------------Mekanlar----------------------------------------------

***Ağlayan Ağaç *** 
Boztepe’de bulunan Ağlayan Ağaç, içerisinde bulunan çay bahçesi de bölgenin isminde almıştır. Peki 
ağacın ismi nereden geliyor derseniz; 300 ile 350 yıllık selvi ağacı deniz ve havadan almış olduğu nemi, 
ilkbahar ve sonbahar dönemlerinde yağmur damlası şeklinde geri verir. Bu nedenle ilkbahar ve sonbahar 
aylarında görülmeyi hak eden bir yer.

***Bakacak Tepesi***
 Amasra‘nın tüm güzelliğini ayaklar altına seren Bakacak Tepesi, yaz dönemlerinde oldukça yoğun 
ziyaretçi sayısına ulaşmaktadır. Buranın hikayesi; Fatih Sultan Mehmet’in, “Lala Lala Çeşhm-i Cihan 
Bu Mu Ola?” diye bahsettiği yerdir. Tepede bir dürbün bulunuyor, dürbünle marinayı, yelkenli gemileri 
ve balıkçı tekneleri gözlemleyebilirsiniz. Közde yapılan veya haşlanmış mısırlardan yiyerek anın keyfini 
doyasıya yaşayın.

***Kapısuyu Koyu***
Bartın’ın kıyı ili Kurucaşile’ye 3 kilometre uzaklıkta yer alan plaj, ismini yer aldığı Kapısuyu Köyü’nden 
almıştır. 1 kilometrelik uzunluğa sahip plajıyla çevredeki il ve ilçelerden yoğun ziyaretçi ilgisi ile 
karşılaşıyor. İnce kum ve dalgalı denize sahip Kapısuyu, etrafını çevreleyen yeşil alanlarıyla doğal bir 
ortam sunuyor. 
Bir derinleşip bir sığlaşan denizi çocuklu aileler ve yüzme bilmeyenler için tercih noktası oluşturuyor.

***Güzelcehisar Koyu*** 
Karadeniz Bölgesi’nin en büyük sahilleri arasında başı çeken yerler arasında Güzelcehisar Koyu yer 
alıyor. Çevresinde herhangi bir yerleşim yeri olmayışı sebebiyle bu denli doğal ve güzelliğinden bir şey 
kaybetmeyerek günümüze kadar gelebilmiş.
Bartın yöre halkının çok fazla tercih ettiği plaj da burada yer alıyor. Özellikle tercih edilen aylar 
temmuz ve ağustos aylarıdır. İnce kum yapısına sahip olup, deniz sığ başlayarak ileri doğru gittikçe 
derinleşiyor. Koy Doğal Sit Alanı olarak ilan edilip koruma altına alınmıştır. Şezlong ve şemsiye 
hizmeti bulunmuyor, iş başa düşüyor yani. Kendi eşyalarınızı kendiniz getirmeniz gerekiyor.

***Delikli Şili***
Bartın’ın Amasra ilçesinde yer alan Delikli Şili, yarımada görünümüne sahip olup plaj doğu 
kısmında bulunmaktadır. Buranın hikayesi; antik çağlarda “Demir Atlar Ülkesi” anlamına gelen 
Paflagonya deniyormuş. Burada atlı birlikleriyle popüler olan Enetliler yaşamıştır. Birtakım 
tarihçiler tarafından Büyük İskender, Fatih Sultan Mehmet ve Yavuz Sultan Selim’e ait atların bu 
topraklarda yetiştirildiğini ifade etmektedirler.
Balıkçılığın yapılabileceği bir alan olan Amasra Delikli Şili yamaç paraşütü içinde oldukça elverişlidir.
 Kayanın ortasına açılmış delik, Bartın’da görüp görebileceğiniz en değişik doğa harikalarından bir 
tanesidir. Denilene göre ismini, birbirlerini seven Delkianus ve Shilla isimlerindeki iki gençlerden alan 
Delikli Şili’nin önünden geçerken dilek dilenilen bir yer haline gelmiştir.

***Balamba Tabiat Parkı***
Bartın merkezde yer alan Balamba Tabiat Parkı, 1 kilometrelik bir uzaklıkta yer aldığı için yürüyüş 
yaparak dahi ulaşım sağlayabilirsiniz. On üç bin hektar büyüklüğe sahip tabiat parkı içerisinde, 
yok yok desem yeridir. Çocuklar için oyunları, yürüyüş parkurları, piknik alanları, voleybol sahası, 
yeme-içme ihtiyaçlarınız için restoran ve çay bahçesi ve çeşitli organizasyonların yapıldığı alanlara
 sahip park siz ziyaretçilerini bekliyor.

-------------------------------------------------Damak Zevkleri---------------------------------------------

*****Pumpum Çorbası*****
Bartın yöresel yemekler listemize, şehrin en sevilen lezzetli çorbalarından Pumpum çorbası ile 
başlıyoruz. Oldukça ilginç bir isme sahip olan çorba, Bartın sofralarında sık sık yerini alıyor. Oldukça 
az malzemeyle yapılan yemek, mısır unu, et ve et suyu ile yapılıyor. Et suyunda pişirilen mısır ununun 
üzerine kavurma eklenmesiyle tatlandırılan çorba, tereyağı dökülerek servis ediliyor.

*****Yumurtalı İsbut*****
Bartın mutfağında yer alan lezzetli yemeklerden bir diğeri de, şehrin sevilerek tüketilen yumurtalı 
isbut yemeği. Oldukça faydalı ve zengin besin değeriyle bilinen isbut otuyla yapılan yemek, hodan 
veya kaldırık otu ismiyle de anılıyor. Temizlendikten sonra tencerede pişirilen ot süzüldükten sonra 
soğan, kıyma ve yumurta ile birleştiğinde ortaya parmak ısırtan bir lezzet çıkıyor.

***Pirinçli Mantı*** 
Mantının her halini sevenlerdenseniz, Bartın sofralarında önemli bir yer tutan pirinçli mantıyı da 
seveceğinize eminiz. Diğer mantılardan farklı olarak daha büyük hamurda ve pirinç eklenerek 
yapılan mantı, oldukça lezzetli bir tada sahip. Elde açılan hamurların içine ayrı olarak kavrulmuş 
pirinçli harcın eklenmesiyle yapılan mantıyı, üzerine bol sarımsaklı yoğurt ve sos dökerek yiyebilirsiniz.

*****Amasra Salatası***** 
Yöresel lezzetlerin yer aldığı Bartın sofrasında, kendine has meşhur salatasından bahsetmemek 
olmaz. İçerisinde rokadan bibere kadar isteğe göre arttırılan ve on beşten fazla sebzenin yer aldığı 
salata, zeytinyağlı sosuyla tam bir lezzet şöleni haline geliyor. Genelde ilginç süslemeli şekillerde 
servis edilen Amasra salatasını, yemeklerin yanında afiyetle yiyebilirsiniz.

*****Kırk Katlı Börek***** 
Bartın yöresel yemekler listemizde yerini alan bir diğer meşhur yöresel lezzet de, el açması olarak 
bilinen kırk katlı lezzetli böreği. Özel olarak elde açılan incecik yufkaların üst üste dizilmesiyle
yapılan börek, fırında piştikten sonra üzerine eritilmiş tereyağı dökülerek ıslatılıyor ve servise hazır 
hale geliyor.

*****Tavuklu Köy Böreği***** 
Bartın’ın mutfağında yaptığımız keyifli keşif turuna meşhur tavuklu köy böreğiyle devam ediyoruz. 
Aslında bir çeşit yufka böreği olan yemek, Elde açılan yufkaların önceden haşlanan tavuk suyuna 
batırılarak ıslatılmasıyla yapılıyor. Islatılan yufkanın dışında bir diğer yufkanın da tavada kızartıldığı
yemek, haşlanmış tavuğun üzerine konulmasıyla servis ediliyor.
