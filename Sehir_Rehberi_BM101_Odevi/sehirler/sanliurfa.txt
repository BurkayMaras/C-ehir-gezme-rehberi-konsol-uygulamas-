-------------------------------------------------Mekanlar----------------------------------------------
***Halfeti***
 Saklı cennet olarak adlandırılan ve Karagül’ün vatanı olan Halfeti görülmeye değerdir. 
Tarihin en önemli kalıntılarına rastlanan Halfeti de tekne turu düzenlenmektedir. 
Sular altında kalan Eski Halfeti, günümüzde gezilebilecek Rum Kalesi ve Aziz Nerses Kilisesi bulunmaktadır. 
Taş ustalarının yaptığı evler de oldukça dikkat çekicidir. Sular altında kalan büyük bir kısmı olmasına 
rağmen hala doğal güzelliği ile insanları çekmektedir. Üç bin yıllık tarihi olan Halfeti 
ilçesine en sakin yer unvanı da verilmiştir. Kıyı boyunca uzanan restoranlar, 
taş evler, toplanma alanları ve tekneler harika bir manzara oluşturmaktadır.

***Göbeklitepe*** 
 En eski kült yapılarından oluşan bölge Şanlıurfa merkeze 22 km uzaklıktadır. 
2018 yılında UNESCO tarafından Dünya Mirası Listesi’ne alınmıştır. 
Tarihin ilerleyişine nokta koyan Göbeklitepe’nin bulunması ile tarihin en büyük 
ve en eski tapınağı dünyaya tanıtılmıştır. Mağara duvarlarında yer alan hayvan figürleri 
ise hayvancılığın ön planda olduğu bir dönemi yansıtmaktadır. 
Göbeklitepe eteklerinde yetişen buğday en eski medeniyetlerin geçim kaynağı olarak değerlendirilmektedir.

***Balıklıgöl*** 
 Şehir merkezine yakın mesafede bulunmaktadır. Şanlıurfa’nın simgesi olan Balıklıgöl, 
inanç turizm şehirlerinde önem verilen bir noktadır. Kutsal sayılan balıkların bulunduğu göl 
ve çevresindeki tarihi eserler ziyaretçilerin ilgisini çekmektedir. İslam inancında İbrahim Peygamber’in 
ateşe atıldığında düştüğü göl olarak Balıklı Göl olduğu bilinmektedir.
-------------------------------------------------Damak Zevkleri----------------------------------------------
*****Lebeni*****
 Lebeni, yurt içi turlarının önemli duraklarından Diyarbakır’a özgü bir çorba olsa da; 
birbirine yakın bu şehirler arasında etkileşim olmuştur ve Lebeni Urfa tarafından da en iyi şekilde yorumlanmıştır. 
Ana malzemeleri nohut, dövme ve yoğurt olan bu çorba, ismini Arapça’daki süt sözcüğünden almıştır. 
Kaynamaya konan nohut ve dövmenin üzerine yoğurt ve yumurtalı harcın dökülmesiyle hazırlanan çorba,
Urfa’nın meşhur yöresel yemeklerindendir. Lebeni, çeşitli baharatlarla lezzetlendirilerek servis edilir. 
Genellikle yaz aylarında soğuk olarak yenen çorba, kış aylarında da üzerine yakılan tereyağı pulbiber 
ikilisiyle ayrı bir lezzet şölenine dönüşür.

*****Urfa Ciğer Kebabı*****
 Ciğer hemen hemen ülkemizdeki her şehir tarafından özenle yorumlanan bir sakatat olsa da; 
Urfa’nın yorumu diğerlerinden ayrışır. Çünkü Urfa Usulü Ciğer Kebap yapmak oldukça zahmetli bir iştir. 
Bu kebapta ciğerler oldukça küçük küpler halinde doğranır. Ayrıca kuzu kuyruk yağı da ince ince dilimlenir. 
Özel boyuttaki Ciğer Kebabı şişlerine ciğer ve kuyruk yağları sıralı olarak dizilir. 
Odun ateşinde ağır ağır pişmeye hazır hale gelen şişlere, kebap közdeyken biber ve tuz eklenir. 
Bu kebap şekli sunumuyla da ünlüdür. Sunumunda közlenmiş sebzeler, lavaş ve taze sebzeler kullanılır. 
Ayran bu yiyeceğin vazgeçilmezidir. Bu yemeğin önemli özelliklerinden biri de Ciğer Kebap’ın Urfa’da her öğünde, 
özellikle de Ramazan aylarında sahurlarda yenmesidir. 
Ciğer Kebap, şüphesiz ki Urfa’nın meşhur yemekleri dendiğinde ilk akla gelendir.

*****Bostana*****
 Bütün sebzelerin çok ince doğranmasıyla akıllara Gavurdağı Salatası’nı getiren Urfa’nın meşhur yemeklerinden Bostana, 
içeriğindeki kıyılmış semizotu ve eklenen koruk ya da nar suyuyla Gavurdağı’ndan ayrılır. 
Ayrıca Bostana, cevizsiz servis edilen bir salatadır ve içine konan buz küpleriyle olabilecek en soğuk salatalardandır. 
İnce ince kıyılan sebzelere buzların ve isteğe göre koruk ya da nar suyunun eklenmesiyle hazır hale gelen Bostana, 
Urfalılar için vazgeçilmez bir serinleticidir.
