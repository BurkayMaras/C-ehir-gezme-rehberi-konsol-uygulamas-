-------------------------------------------------Mekanlar----------------------------------------------
***Beşköprü***
 Sakarya’nın tarihi yapılarının başında gelen Beşköprü, 
bir diğer adıyla da bilinen Justinianus Köprüsü, Serdivan ilçesinin Beşköprü mevkiinde yer alıyor. 
Aynı zamanda Sakarya’nın simgesel yapılarından biri olan Beşköprü, bulunduğu 
konum sebebiyle daha çok Beşköprü olarak anılıyor. Bizans İmparatoru Justinianus tarafından, 
M.S 558-560 yılları arasında yaptırılan köprü, günümüze kadar gelerek tarihi dokusunu korumayı başarmış. 
Sapanca Gölü’nün sularını Sakarya Nehri’ne boşaltan Çark Deresi üzerinde bulunan köprü, 365 uzunluğunda olup, 
12 kemere sahiptir. Köprü, 1995 yılında taşıt trafiğine açılmış, 
aynı yıl içerisinde onarılmış ve daha sonra taşıt trafiğine kapatılmış.

***Sakarya Müzesi***
 Dönemin Askerlik Şubesi Başkanı Binbaşı Baha Bey tarafından, 
1910-1915 yılları arasında yaptırılan bina, zemin katla birlikte üç katlıdır. 
Sonraki yıllarda Atatürk’ün yakın arkadaşı ve milletvekili olan Hasan Cavit Bey tarafından 
satın alınan binada, 1922 yılında Atatürk, annesi ile birlikte üç gün konaklamış. 
1967 yılında meydana gelen depremde hasar gören konak, 1983 yılında sivil mimarlık 
örneği olarak tescil edilmiş ve bakanlık tarafından kamulaştırılmış. 
Kamulaştırılan bina, dış görünümü aslına uygun bir şekilde, iç görünümü ise betonarme olarak tekrardan inşa edilmiş. 
Daha sonraki yıllarda ise bina, müze haline getirilmiş ve 1993 yılında hizmete açılmış.
Sakarya’ya yolunuz düşerse görmeye değer!

***Bağdat Caddesi***
 Burası neresi? Kırkpınar Mahallesi’nin tam ortasından bulvar tadında bir Bağdat Caddesi yer alıyor. 
Üzerinde mekanların sıra sıra dizildiği Bağdat Caddesi, Kırkpınar’ın kalbidir desek, yanılmayız.
Yaz aylarında, açık hava konserlerinin yapıldığı bu yere bayılacaksınız. 
Yemyeşil çimlere uzanarak, sevdiğiniz şarkılara eşlik etmek mi? Kulağa fazlasıyla hoş geliyor!
-------------------------------------------------Damak Zevkleri----------------------------------------------
*****Dımbıl Çorbası*****
 Kentin yöresel lezzetleri arasında yer alan Dımbıl Çorbası, 
mayasız hamur ve su ile hazırlanmaktadır. Ana yemek yerine de tüketilebilen bu yemek 
oldukça da hafif olması nedeniyle rahatlıkla tüketiliyor.

*****Islama Köfte*****
 Balkanlar’dan gelen bu lezzet de Sakarya mutfağına dâhil olmuş nefis lezzetlerden biri. 
Elbette her ne kadar Balkanlar’dan gelmiş olsa da bu lezzet yörede farklı baharatların 
kullanımıyla hazırlanan ekmeği ve yaylalarda yetişen hayvanların eti Sakarya usulü 
hazırlanmış Islama Köfteye de başka bir lezzet katıyor.

*****Uğut Tatlısı*****
 Yalnızca buğday ve su kullanılarak hazırlanan Uğut tatlısının yapımı oldukça zahmetsizdir. 
En önemli özelliği hiçbir tatlandırıcının kullanılmadan yapılması olan bu tatlı, 
aynı zamanda pek çok derde deva olan bir vitamin deposu olmasıyla da ünlü bu bölgede.


