-------------------------------------------------Mekanlar----------------------------------------------
***Gökgöl Mağarası***
 Zonguldak'ın 5 kilometre güneydoğusunda bulunan Gökgöl mağarası, 
yatağına derince gömülmüş Erçek Deresi'nin doğu yamacında yer alır. 
Kollarıyla birlikte toplam uzunluğu 3.350 metredir. Zonguldak’ın 2. en uzun mağarasıdır. 
Traverten, sarkıt, dikit, perde, akma damlataşları, makarna sarkıtlar,
mağara gül ve iğneleri su dolu damlataş havuzları mevcut. Astım hastalığına iyi geldiği söylenmektedir.

***Filyos Kalesi***
 Romalılar tarafından yapıldığı düşünülen kale, kentin denize hakim bir noktası olan 
bir burun üzerinde kurulmuştur. Güçlü ve heybetli bir görünüm kazandırmak 
düşüncesiyle yapımında iri taşlar kullanılmıştır. İlk yerleşim yeri, 
kentin kuzeyindeki kale tepesi üzerindedir. Bugün burada ortaçağ kalesine ait duvarlar 
ile Helenistik-Roma dönemlerine tarihlenen kule kalıntısı bulunmaktadır. 
Kale tepesinin doğusunda mermer sütun ve kaidesi, mermer yazıtlı levha, 
taş lahitler ve tuğla mezarlar ortaya çıkarılmıştır.

***Kapuz Plajı***
 Kapuz Plajı, şehirde denize girmek için tercih edilen yerler arasında ilk sıradadır. 
2015 yılında mavi bayrakla ödüllendirilmiş, Zonguldak’taki tek mavi bayraklı plaj olma özelliğine sahiptir.
Zonguldak şehir merkezinde yer alan Kapuz Plajı, 
180 metre uzunluğunda ve 25 metre genişliğinde olup kumdan bir sahile sahiptir.
-------------------------------------------------Damak Zevkleri----------------------------------------------
*****Uğmaç Çorbası*****
 Şehrin en ünlü yemeğidir diyebiliriz. Hem düşük masraflı oluşu hem de lezzetinden dolayı 
sürekli yapılan bir çorbadır. Sadece un, su ve süt kullanılarak yapılan bu çorba, 
hem çok lezzetli hem de çok besleyicidir.

*****Mancar Sarması*****
 Kara pancardan yapılmaktadır. Her şehrin sarması, yapılışı ve kullanılan malzemeleri kendine özgüdür. 
Zonguldak’ta ise meşhur sarma yemeği, pişmesinin ardından üzerine salçalı sos dökülen 
ve kara pancar kullanılarak yapılan Mancar Sarmasıdır.

*****Malay*****
 Hem lezzetli hem de besleyici olan bu yemek, şehrin önemli yöresel lezzetlerinden birisidir.

*****Bayram Tiridi*****
 Şehirde her bayram günlerinde yoğun olarak pişirilen, 
yapması zor ancak bir o kadar da keyifli olan bu yemek oldukça meşhurdur.
