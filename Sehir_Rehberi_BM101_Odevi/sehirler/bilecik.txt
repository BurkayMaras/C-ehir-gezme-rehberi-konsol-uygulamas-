-------------------------------------------------Mekanlar----------------------------------------------

***Şeyh Edebali Türbesi*** 
Bilecik denildiğinde akla ilk gelen yer, hiç şüphesiz Şeyh Edebali Türbesi’dir; zira söz konusu türbe şehirle 
neredeyse özdeşleşmiştir. Dolayısıyla Bilecik gezilecek yerler listesindeki ilk durağımız: Şeyh Edebali 
Türbesi! Ahilik geleneğinde yetişen ve bir Ahi şeyhi olan Edebali (1206 – 1326), İslam ilahiyatçısı, din 
bilgini olarak Osmanlı Devletinin kuruluş yıllarına damgasını vurmuştur.
Şeyh Edebali, aynı zamanda Osmanlı Devleti’nin kurucusu olan Osman Gazi‘nin kayın babası ve akıl 
hocasıdır. Bundan ötürü Şeyh Edebali, Osmanlı Devleti’nin manevi kurucusu sayılmaktadır.
Bilecik’in fethiyle birlikte, ölümünden sonra buraya defnedilen Şeyh Edebali’nin türbesi hem Türklük 
geleneği hem de Müslümanlık için oldukça değerlidir. Şeyh Edebali’ye ait olan türbenin yapılış tarihi 
kesin olarak bilinmemekle birlikte; Osman Gazi’nin oğlu Orhan Gazi döneminde inşa edildiği tahmin 
edilmektedir. Şeyh Edebali Türbesi’nde kendisi dışında, yine kendi neslinden olduğu düşünülen altısı 
büyük, dördü küçük toplam on kişiye ait kabir daha bulunmaktadır. Türbe genel anlamda Sanduka 
odasıyla birlikte toplam üç odadan oluşmaktadır.

***Bilecik Müzesi***
Bilecik’in şehir merkezinde yer alan müze, ilk olarak 1874 yılında jandarma binası olarak kullanılması 
için iki katlı bir yapı olarak inşa edilmiş. Daha sonradan 1921 yılında yaşanan Yunanistan‘ın işgali 
nedeniyle istila edilen ve tamamen yıkılan yapı, Kurtuluş Savaşı sonrasında aynı temel üzerine yeniden 
yapılmış. Yine iki kat olarak inşa edilen bina, alt katı hapishane, üst katı ise adliye olarak uzun yıllar 
hizmet vermiş.

***Yaşayan Kent Müzesi***
Bilecik’in yeni müzelerinden biri olan Yaşayan Kent Müzesi, şehirde en çok ilgi çeken gezi noktalarından 
ve Bilecik gezilecek yerler deyince aklımıza ilk gelenler arasında. Bilecik’in tarihi dokusunu, gelenek ve
göreneklerini anlayabilmek, kültürel dokusunu hissedebilmek için en uygun yer olan müze, Kültür 
Bakanlığı tarafından 2017 yılında hizmete açılmış.
Atatürk Bulvarı üzerinde yer alan müze, iki katlı bir yapının içerisine kurulmuş. Çok kolay bir ulaşıma 
sahip olmasıyla da sıklıkla tercih ediliyor.  Özellikle, şehir merkezinden kalkan otobüslerle ya da güzel 
bir yürüyüş yaparak ulaşmanız mümkün. 
Bal mumu heykellerinden, sergi salonlarına kadar şehri yakından tanıyabileceğiniz unsurların yer 
aldığı müze, kesinlikle görülmeye değer!

***Söğüt Ertuğrul Gazi Müzesi*** 
Bilecik’te gezebileceğiniz, şehri daha yakından tanımanızı sağlayacak müzelerden birisi de Söğüt 
Ertuğrul Gazi Müzesi. Yapım tarihi net olarak bilinmeyen bina, tarihi verilere göre 1900’lü yıllarda 
inşa edilmiş. Memiş Ağa tarafından yapıldığı düşünülen bina, yapıldığı ilk yıllarda sargı evi olarak 
kullanılmış. Harika bir ahşap işçiliğe sahip olan yapı, kemerli kapıları ve pencere pervazlarıyla da 
oldukça dikkat çekiyor. 
Tam bir eski Osmanlı evi mimari özelliklerini gösteren bina 2001 yılında müze olarak hizmete açılmış.
 İçerisinde şehirde yaşamış olan Yörüklerin kültürel simge ve motiflerinden, pek çok tarihi esere kadar 
önemli eşyaların sergilendiği müzeyi, Söğüt ilçesine geldiğinizde mutlaka ziyaret etmelisiniz.

***Küçükelmalı Tabiat***
Bilecik’e geldiğinizde mutlaka uğramanız gereken doğal güzelliklerden birisi, Bilecik’in Pazaryeri 
ilçesinde yer alan Küçükelmalı Tabiat Parkı. Bozcaarmut Göleti’ne giden yol üzerinde kalan tabiat 
parkı, aynı zamanda yılda ortalama 100 bin kişi tarafından ziyaret edilen oldukça güzel bir mesire 
alanı.
İçerisinde piknik masalarından, mangal barbekülerine kadar piknikte ihtiyacınız olabilecek sosyal 
ihtiyaçlara ve lavaboya sahip olan tabiat parkında, çocuklarınız parkta oynarken, siz de doğanın
tadını çıkarabilirsiniz. Tabiat parkının içerisinde yer alan 3,5 km uzunluğundaki gölde yürümek de 
oldukça keyifli bir alternatif olacaktır.

***Harmankaya Kanyonu***
Bilecik’e geldiğinizde doğayla iç içe olabileceğiniz en uygun noktalardan birisi de, Harmanköy’ün 
sınırları içerisinde yer alan Harmankaya Kanyonu, 2013 yılında Türkiye’nin 174. Tabiat Parkı olarak 
kabul edilmiş. Binlerce yıldır Frigyalılardan, Romalılara kadar pek çok medeniyete de ev sahipliği yapan 
Harmanköy’de yer alan kanyon, 4 kilometrelik uzunluğuyla görenleri büyülüyor.
İçerisinde küçüklü büyüklü şelalelerin ve mağaraların yer aldığı kanyonda, trekking ve dağcılık gibi 
pek çok doğa sporu gerçekleştirilebiliyor. Kanyonun başından sonuna bir keşif gerçekleştirmek 
isterseniz, Yenipazar ilçesinden başlayarak İnhisar ilçesinde yer alan Harmanköy’e kadar yürüyüş 
yapabiliyorsunuz.

-------------------------------------------------Damak Zevkleri---------------------------------------------

*****Dağ Eriği Ekşili Kesme Çorbası*****
Bilecik yöresel yemekler listemize, şehrin en sevilen yöresel çorbalarından biri olan dağ eriği ekşili 
kesme çorbasıyla başlıyoruz. Bol malzemesi ve güzel görüntüsüyle iştah açan çorba, içerisinde 
mercimekten, el yapımı erişteye kadar birçok doyurucu ve besin değeri yüksek lezzete sahip. Et 
suyuyla tatlandırılan çorba aslında bir nevi aş olarak tüketiliyor. Akşam yemeklerinden önce 
sıcacık içilen çorba, o kadar doyurucu ki bazen tek başına da yenebiliyor.

*****Ovmaç Çorbası*****
Ovmaç ya da oğmaç çorbası… Her yörede farklı isimle bilinen ama mutlaka sofralarda yerini alan 
meşhur geleneksel çorbalarımızdan biri olan ovmaç, Bilecik sofralarının da baş tacı. Özellikle kış 
aylarının vazgeçilmez lezzetlerinden olan çorba, bol tereyağı ve isteğe göre salça eklenilerek yapılıyor.
Domatesten, onlarca baharata kadar birbirinden farklı lezzeti barındıran çorba, isteğe göre soğuk ya 
da sıcak olarak tüketilebiliyor.

*****Mercimekli Bozüyük Mantısı***** 
Mantı sevenlerdenseniz sizi listemizin bu maddesine alalım. Zira Bilecik’in meşhur mercimekli Bozüyük 
mantısına bayılacağınıza eminiz. Bileciklilerin kendi elleriyle açtığı bol lezzetli ve bol emekli hamurların 
içerisine haşlanmış mercimek eklenmesiyle yapılan mantılar, fırında pişirildikten sonra üzerine 
sarımsaklı yoğurt ve tereyağlı sos dökülerek servis ediliyor.

*****Bilecik Güveci***** 
Bir yemek güvecin içerisinde pişer de, lezzetsiz olur mu hiç? Olmaz. İşte Bilecik’in lezzetli yöresel 
yemeklerinden biri de güveçte pişen bu bol etli ve sebzeli Bilecik güveci yemeği. İçerisinde patatesten, 
patlıcana sebzelerin yer aldığı güveçte, kuşbaşı etlerin ve üzerine dökülen kaşarın kokusuyla tok 
olsanız dahi acıkacaksınız. Fırında bol tereyağı ile yapılan güveç yemeğini, Bilecik’e geldiğinizde 
mutlaka denemelisiniz.

*****Parmak Köftesi***** 
Köftelerin en güzel çeşitlerinden biri olan parmak köfte, tabiri caizse parmak ısırtan lezzet olarak 
da biliniyor. Köfteyle arası iyi olanlardansanız, Bilecik’in meşhur yemeklerinden parmak köftesini de 
seveceğinize eminiz. Kıyma ve çeşitli baharatlarla yapılan köfte, ince uzun parmak şeklinde 
kızartıldıktan sonra servise hazır hale geliyor. Size de afiyetle yemek düşüyor.

*****Yunus Erikli Ekşili Biber Dolması***** 
Dolmaların en ilginç olanlarından biri olan yunus erikli ekşili biber dolması, ismiyle de görüntüsüyle 
de oldukça ilgi çeken bir lezzet. Önceden yaz ayında kurutulmuş yeşil biber ve patlıcanların içerisine 
doldurulan dolma harcıyla birlikte suda pişirilen dolmalar, üzerine kızılcık ve dağ eriği gibi oldukça 
farklı lezzetlere sahip tatların eklenmesiyle servis ediliyor.
