-------------------------------------------------Mekanlar----------------------------------------------

***Balıkesir Saat Kulesi***
Balıkesir şehir merkezinde bulunan Saat Kulesi, 1827 yılında, Silistre Valisi Girit-i Zade Mehmet 
Paşa tarafından yaptırılmıştır. Balıkesir’in sembolize eden tarihi miraslardan biri olan Saat Kulesi, 
toplam 20 metre yüksekliğinde, beş katlı bir yapı olup; mimari yapısı itibariyle Galatasaray Kulesi’ne 
benzetilmektedir. 1897 yılında deprem sonucu yıkılan kule, daha sonra 1901’de Ömer Ali Bey 
tarafından tekrar yaptırılmıştır. Balıkesir Saat Kulesi, Klasik Osmanlı mimarisinin iyi bir örneğini 
teşkil etmektedir.

***Yedi Şehirler Anıtı***
Yedi Şehitler Anıtı, Gömeç ilçesinin denize eğik bir sırtı üzerinde konumlanan Karaağaç Köyü’nde 
hakim bir tepede yer almaktadır. Kurtuluş Savaşı’nın ilk yıllarında Yunan gemilerinden açılan ateşle 
şehit düşen Türk askerleri bu bölgeye defnedilmiştir. Günümüzde halen itinayla korunmaya devam 
eden Yedi Şehitler Anıtı, yerli turistler tarafından dua etmek amacıyla sıklıkla ziyaret edilmektedir.

***İlk Kurşun Tepesi*** 
Balıkesir Ayvalık ilçesinde yer alan İlk Kurşun Tepesi, Cumhuriyet Dönemi’nde düşmana atılan ilk 
kurşunun anısına yaptırılmış turistik bir gezi noktası. Yüksek bir konumda yer alan tepeyi, eskiler 
”İlyas Peygamber” olarak da anmaktadır. İlk Kurşun Tepesi, Balıkesirliler tarafından, manzara ve 
seyir noktası olarak da sıklıkla ziyaret edilmektedir.

***Manastır*** 
Türkeli Köyü, Manastır mevkiinde yer alan tarihi Hagios Georgos Manastırı, 1628 yılında yapıldığı 
bilinen koruma altındaki bir tarihi eser. Adanın en eski yerleşim yerleri alan Yiğitler, Türkeli ve 
Manastır mevkilerinden yürüme mesafesinde yer alan manastırın Rum ve Bizans mimarilerinden 
etkilendiği aşikar.

***Gönen Mozaik ve Açık Hava Müzesi*** 
Adından da anlaşılacağı üzere Balıkesir’in Gönen ilçesinde yer alan Gönen Mozaik ve Açık Hava 
Müzesi, Gönen Termal Tesisleri’nin hemen yanında, üstü örtülü bir alanda yer alıyor. Üstü örtülü
olsa da bir nevi açık hava müzesi niteliği taşıyan müzede; Roma, Bizans ve Osmanlı dönemlerine ait 
tarihi taş eserler ve mozaik parçalar teşhir ediliyor. Balıkesir’de tarihi bir keşif için muazzam bir 
durak olan Gönen Mozaik ve Açık Hava Müzesi’ni mutlaka yakından görmeli, müzede sergilenen her 
bir parçayı itinayla incelemelisiniz.

***Bandırma Arkeoloji Müzesi*** 
 Bandırma Arkeoloji Müzesi’nin yapımına, Bandırma Müze Yaptırma ve Yaşatma Derneği aracılığı ile 
halk tarafından başlanmış; ancak müzenin yapımı 1995 yılında Kültür Bakanlığı’na devredilmiştir. 
Bu tarih itibariyle Kültür Bakanlığı’nca inşasına devam edilen müze, sergi düzeni tamamlandıktan 
sonra, 21 Haziran 2003 tarihinde ziyarete açılmıştır. Bandırma Arkeoloji Müzesi’nde, Daskyleion 
Kazısı, Kyzikos Antik Kenti ve civarından gelen eserler sergilenmektedir.

-------------------------------------------------Damak Zevkleri---------------------------------------------

*****Peynirli Patlıcan***** 
Alacalı olarak soyulan patlıcanlar, yuvarlak bir şekilde kesiliyor ve iki patlıcan arasına manyas 
peyniri koyuluyor. Kürdan yardımıyla tutturulan patlıcan-peynir ikilisi kızgın yağda kızartılarak, 
üzerine sarımsaklı domates sos ekleniyor. Peynir ve patlıcan ikilisinin doyulmaz lezzetini tatmak 
isteyenler için peynirli patlıcan en güzel seçeneği sunuyor.

*****Sura*****
Balıkesir’in sebze yemeklerinin yanı sıra et yemekleri de oldukça meşhur. Kuzu ya da 
oğlak etiyle yapılan Sura yemeği buna en güzel kanıt niteliğinde. Kuzu ciğerinden pirince, çam 
fıstığından kuş üzümüne her şeyin bulunduğu bu yemeğin baharatı da oldukça bol. İçinde bulunan 
çeşitlilik ve çokça eklenen etle tam bir şölen yemeği olan Sura, genellikle Kurban Bayramı 
zamanlarında yapılıyor.

*****Düğün Çorbası*****
Haşlanmış nohut, tereyağı, un ve arpa şehriyenin karıştırılmasıyla meydana gelen Balıkesir usülü 
düğün çorbası, lezzetinin yanı sıra doyuruculuğuyla da başlı başına bir ana yemek olabilecek nitelikte.

*****Balıkesir Mantısı (Tavuklu Mantı)***** 
Tavuk ve tavuk suyunun eşsiz lezzetiyle dolu hamurun içine bir şey koymadan, dört tarafının kapatılıp 
fırınlanması ve tavuk suyunda haşlandıktan sonra hem tavuk etleri hem de haşlanmış nohutun 
dökülmesiyle yapılan tavuklu mantı, sarımsaklı yoğurtla da lezzetini ikiye katlıyor.

*****Susurluk Ayranı ve Tostu*****
Balıkesir’e özel araçla yolculuk edenlerin Susurluk’ta bir mola verip bol köpüklü Susurluk ayranının 
ve bol kaşarlı tostunun tadına bakmadan geçmesi olasılık dahi değil. Henüz hiç tatmadıysanız çok 
şey kaybettiğinizin bilgisini verelim. Marmara’dan Ege’ye giden pek çok yolcu Susurluk Dinlenme 
Tesisleri’nde bu lezzetin tadına mutlaka bakıyor ve müdavimi oluyor.

*****Ayvalık Tostu*****
 Balıkesir’in Ayvalık ilçesine has bir lezzet olan Ayvalık tostunun ünü ülkeyi sarmış durumda. Tadı 
ise ününü ispatlar cinsten. Herhalde Ayvalık’a gidip de Ayvalık tostunun tadına bakmadan dönen 
yoktur. Balıkesir’in tatil beldelerinde sıklıkla görebileceğiniz bu lezzet tamamen beldeye has özel bir 
ekmek ve çok çeşitli şarküteri ürünlerinden hazırlanıyor.
