-------------------------------------------------Mekanlar----------------------------------------------

***Ergan Dağı Kayak Merkezi*** 
Ergan Kayak Merkezi Erzincan şehir merkezine 12 km güneyinde Ergan Dağı yamaçlarındaki kayak 
merkezidir.

***Mama Hatun Kervansarayı*** 
Mama Hatun için yaptırılan külliyenin içinde bulunan kervansaray, Erzincan’daki en önemli tarihi 
yapılardan biridir. XII. yüzyıla ait yapı, tarih boyunca birkaç kez onarılmıştır. Erzincan’ın Tercan 
ilçesinde Mama Hatun Türbesi’nin yakınında bulunan Mama Hatun Kervansarayı, 1191 yılında Saltuklu prensesi 
adına yaptırılmıştır.

***Erzincan Kalesi*** 
İlhanlılar döneminde yaptırılan Erzincan Kalesi, Selçuklular ve Osmanlı tarafından defalarca 
onarılmış. Fay hattı üzerinde bulunan Erzincan’daki 1939 depremi, kaleye büyük zarar vermiş. 
Günümüze yalnızca; giriş kapısı, erzak deposu ve güney duvarının ulaştığı kale, yine de görülmeye 
değer.

***Köroğlu Mağarası*** 
Erzincan’ın Refahiye ilçesine bağlı Altköy mevkiinde konumlanan Köroğlu Mağarası’na ulaşım kolay 
olmakla birlikte, mağaraya taş merdivenlerle çıkılıyor. İçinde kesilmiş taşlarla yapılan oturma bankları 
mevut olan mağara adını Köroğlu’nun kır atına ait olduğu düşünülen mağara içindeki izlerden almıştır. 
Oluşumların ilginçliği keşif yapmayı sevenler için ideal bir noktadır.

-------------------------------------------------Damak Zevkleri---------------------------------------------

*****Erzincan Çorbası (Kesme Çorba)***** 
Hem şifalı hem leziz hem de doyurucu bir lezzet arayışında olanlar için Erzincan çorbası ( Kesme çorba) 
denemenizi şiddetle tavsiye ettiğimiz başlangıç yemeklerinden biri. Kesme hamur, kemik suyu, yeşil 
mercimek gibi malzemelerden oluşan kentin simgesi haline gelmiş lezzeti pek çok restoranda deneme şansı 
bulabilirsiniz.

*****Etli Üzüm Yaprağı Sarma***** 
Erzincan’ın meşhur üzüm bağlarında Mayıs aylarında toplanan yaprak salamura yapılıyor. Erzincan’ın 
meşhur asma yaprağı ile yapılan sarmaların tadı ise bir başka. Minik minik sarılan sarmalar içerisinde 
kıyma da ekleniyor. Diğer etli sarmalardan farkı ise güveçte pişirilmesi ve güvecin içine erik kurusu kemikli 
et gibi malzemelerin de eklenmesi.

*****Erzincan Lokumu***** Erzincan lokumu, görüntüsü kadar leziz ve pratik bir yöresel lezzet. Oldukça hafif 
bir çay yanı tatlısı olarak tüketebileceğiniz Erzincan lokumu içerisinde tereyağı, un, yumurta, zeytinyağı 
gibi malzemeler yer alıyor. Fırında bir süre pişirildikten sonra ise bol pudra şekeri dökülerek servis ediliyor.

*****Ayva Kalyesi***** 
Ayvalı kalye, Erzincan yöresine has lezzetlerden bir diğeri. Osmanlı mutfağı yemeklerinden biri olan bu leziz 
yemek kuzu kıyma, ayva, üzüm pekmezi gibi malzemelerle hazırlanıyor.
