-------------------------------------------------Mekanlar----------------------------------------------

***Ağrı Dağı***
Volkanik bir özellik taşıyan Ağrı Dağı; %35 Iğdır, %65 Ağrı ilinde yer almasıyla Türkiye’nin en büyük 
dağı olma niteliğine sahip. 5137 metrelik Atatürk zirvesi ve 3898 metrelik İnönü zirvesi, her mevsim
zirvesindeki erimeyen karlarıyla ve ülkemizdeki en büyük dağ olma özelliğini taşımaktadır. Marco 
Polo’nun Ağrı Dağı’nın çıkılmayacak bir yer olduğunu söylemesinin ardından 1829’da Frederik Von 
Parat’ın dağa çıkmasıyla tırmanışlar yapılmaya başlanmış.
Yoğun ilgi gören dağa 1990 yılında tırmanma yasağı getirilmiş, 1998 yılında ise bu yasak kaldırılmıştır. 
Hem kayak hem tırmanışlar yapılan dağ coğrafyamızın en güzel bölgeleri arasında olmasıyla özellikle 
bu aktivitelere meraklı olanlar tarafından mutlaka ziyaret edilmesi gereken yerlerden.

***Meteor Çukuru***
1982 yılında bölgeye düşen gök taşı sonucunda oluşan çukur; Doğubeyazıt ilçesinde, Gürbulak sınır 
kapısı ve Sarı Çavuş Köyü arasında yer alıyor. Dünyanın en büyük ikinci meteor çukuru olma özelliğinin 
yanı sıra manzarası ve benzersiz doğal oluşumuyla mutlaka görülmesi gereken yerler listenizde olmalı. 
Geçmişte 60 metre iken günümüzde 35 metre derinliğinde olan çukur, turizm açısından önemli bir yer
olsa da bakımsızlık nedeniyle günden güne bu önemini kaybediyor.

***Nuh’un Gemisi***
Ağrı Dağı’nın güney tarafında Telçeker ve Üzengili köylerinin arasında yer alan ve inanç turizminin 
merkezlerinden olan Nuh’un Gemisi, her yıl binlerce ziyaretçiyi ağırlıyor. Doğal bir anıt olan gemi siluet 
şeklinde bir kalıntı halinde.
Anlatıda geçen söz konusu geminin, bugün teknik olarak inşa edilmesi mümkün değildir. Nuh’un 
Gemisi’nin nerede olduğuna dair pek çok iddia ortaya atılmıştır. Fakat yaygın görüşe göre söz konusu
gemi, Ağrı Dağı’nda yer almaktadır. Nuh’un gemisini arama çalışmaları, M.S. 263 ile 339 yılları 
yaşamış piskopos Caesarea’lı Eusebius’tanın girişimiyle başlamış olup; halen devam etmektedir.

***Doğubayazıt Eski Cami*** 
Ağrı’da gezilecek yerler listemizde, sıradaki durak:  Doğubayazıt Eski Camii, diğer adıyla Eski 
Beyazıt (Şafii) Camii… 1514 Çaldıran Savaşı’ndan sonra I. Selim zamanında inşa edilmiş olan 
Doğubayazıt Eski Camii, Doğubayazıt Kalesi’nin hemen yanında, bir yamaç üzerinde yer almaktadır. 
Eski Beyazıt Camii, merkezi kubbeli ve tek minareli bir cami olarak, kesme taştan yapılmıştır.

***Hamur Kümbeti***
Ağrı gezilecek yerler arasında en dikkat çekicilerden biri olan Hamur Kümbeti, diğer adıyla İbrahim
Paşa Kümbeti, görülmeye değer bir yapıdır. Kümbet tarihi bir değere sahip olup; Ağrı’nın simgeleşmiş
yapılarından biri haline gelmiştir. Kümbetin kapı girişinde yer alan kitabenin tahrip olması sonucu
tam olarak kim tarafından ne zaman yapıldığı bilinmemektedir. Fakat denilene göre mezarlar II. 
İshak Paşa’nın torunu olan Mir İbrahim Paşa vefat eden çocukları için yaptırmıştır. Araştırmalar
1812 yılında yapıldığını işaret etmekte.

***Balık Gölü***
Görsele baktıkça insanın içi açılıyor adeta! Ağrı’nın doğal güzelliklerinin başında gelen Balık Gölü, 
Doğu Anadolu Bölgesi’nde, Aras Dağları üzerinde yer almaktadır. Gölün en büyük özelliği Türkiye’deki 
en yüksek göllerden biri olması… Balık Gölü, içme ve kullanma statüsünde olup çevre köylerde içme
suyu olarak kullanılmaktadır. Bölge adını gölde yetiştirilen kırmızı benekli alabalıklardan almaktadır.
Ayrıca bir başka özelliği de gölün zerinde bulunan küçük bir adacığın üzerine kadife ördek türünün
kuluçkaya yatmasıdır. Bu nedenle önemli kuş alanı statüsü almıştır. Ülkemizdeki en güzel göllerden 
biri olan Balık Gölü’nü Ağrı gezilecek yerler listenize mutlaka ekleyin!

-------------------------------------------------Damak Zevkleri---------------------------------------------

*****Abdigör Köftesi*****
Yağsız, sinirsiz ve kemiksiz sığır eti, yumurta, soğan ve baharatlardan yapılan Abdigör köfte, Ağrı’nın
en meşhur ve lezzetli yemeklerinden. Et bir tokmak yardımı ile iyice ezilinceye kadar dövülür. Kıvamı 
aldıktan sonra dinlendirilir. Bu lezzetli köfte pilavla birlikte servis ediliyor.

*****Alabalık*****
Balık Göl’ü, derecik suları ve Cuma Çay’ında bulunan alabalık, lezzetli tadından ziyade ortopedik 
tedavilerde ilaç olarak kullanılıyor.

*****Haşıl***** 
Bulamaç şekline getirilen ince yarmanın ortası açılır ve içine tereyağı koyulur. Üstüne de sarımsaklı 
yoğurt dökülerek hazırlanır. Ortasına tereyağı dökülmesi nedeniyle aynı kapta yenir.

*****Hengel***** 
Buğday unundan hazırlanan hamur dinlendirildikten sonra yufka şeklinde açılarak, kareler şeklinde 
kesiliyor. Ardından kaynar suda haşlandıktan sonra süzülerek, tepsiye koyuluyor ve üzerine sarımsaklı 
yoğurt ile yöreye ait hengel sosu dökülerek, sıcak bir şekilde servis ediliyor.

*****Murtuğa***** 
Un, süt, su ve şekerin karıştırılmasının ardından yağda kızartılıp helva şekline getirilen Murtuğanın 
içine dilerseniz ceviz içi ya da fındık koyabilirsiniz ya da sade de yiyebilirsiniz.

*****Halise***** 
Tandırda tuz katmadan saatlerce pişirilen tavşan eti ve kabuğu alınmış buğdayın birleşimiyle yapılan 
Halisenin üzerine yağ ve tuz katılarak hazır hale getirilir. Halise özellikle bayram sofralarının 
vazgeçilmez yemeği.
