-------------------------------------------------Mekanlar----------------------------------------------

***Toptepe***
Gölkaya ilçesinin Göülormanı Köyü’ndeki Toptepe Piknik ve Mesire Alanı Düzce merkeze 15 kilometre 
uzaklıkta yer almaktadır. Halkın Şahin Tepesi olarak adlandırdığı bu tepeye 162 basamak çıkarak 
ulaşacak ve 45 metrekarelik gözlem kalesini göreceksiniz. Düzce Ovası’nı kuş bakışı seyredebileceğiniz 
en can alıcı noktalardan biridir. Burada çıkacağınız gözlem terasında göreceğiniz Efteni Gölü’nün 
manzarası karşısında büyülenecek, restoranda lezzetleri yemeklerinden enfes tadına bakabilirsiniz.

***Çulhallı Plajı***
Akçakoca ilçesinde bulunan Çuhallı Plajı, burada yer alan en yoğun plajıdır. Mavi bayrak ödüllü plajın 
çevresinde yiyecek-içecek ve sosyal tesisler bulunuyor olup plaj ve su sporları yapmak için oldukça 
elverişlidir. Akçakoca’da yer alan diğer tüm plajlarda olduğu gibi burada da dünyanın nadir kumlarından 
biri olan siyah inci bulunuyor. Temiz ve berrak suyun keyfini çıkartabilir, hemen yanı başındaki Ankara 
Büyükşehir Belediyesi tarafından yaptırılmış olan park bulunuyor. Parkın içerisinde yürüyüş parkurları, 
çocuk oyun noktaları ve piknik yapabileceğiniz alanlar bulunuyor.

***Samandere Şelalesi Tabiat Anıtı*** 
Düzce’nin Belköy Beldesi’ndeki Samandere Köyü’nde bulunan ve kendisiyle aynı ismi taşıyan Samandere 
Şelalesi, 10 hektarlık bir alanı kapsıyor olup bölgedeki tüm akarsular  Uğursuyu ile birleşerek Efteni Gölü’ne 
ulaşıyor ve oradan da  Büyük Melen suyu ile kavuşarak Akçakoca sınırlarından geçerek Karadeniz’e 
dökülmektedir. Etrafında çavlan, çağlayan ve cadı kazanı gibi jeolojik özelliklerin ve anıt ağaçların yer 
aldığı bitki örtüsüne sahip olup, Türkiye‘de tabiat parkı olarak tescil edilen ilk yerdir.
Tabiat olaylarının gerçekleşme sebebiyle tabiat anıtı statüsünü almıştır. İçerisinde bulunan mesire ve 
piknik alanlarında piknik yapabilir, doğa yürüyüşleri gerçekleştirebilir, kamp alanlarında doğa ile iç içe 
kalabilirsiniz. Tam bir keşif alanı olarak görebileceğiniz Samandere Şelalesi’nin şarıl şarıl akan sesiyle 
mest olacak şehrin gürültüsünden uzaklaşarak keyifli bir gün yaşayacaksınız.

***Fakkılı Mağarası*** 
Düzce’nin Akçakoca ilçesinde yer alan Fakıllı Mağarası, kendisi ile aynı ismi taşıyan Fakıllı Köyü’nde yer 
alıyor. Kültür ve Turizm Bakanlığı Kültür Bakanlığı’nca birinci derece sit olanı olarak koruma altına alınan 
mağaranın toplam uzunluğu 1017 metre olup giriş yapılabilecek bölüm yalnızca 350 metredir. İçerisinde
doğal özellikleri taşıyan mağara; galeriler, sarkıt ve dikitlerden oluşmaktadır. Beyaz odası ile ön plana çıkan 
mağara damlataş bakımından zengin olup, yağmur yağdığı dönemlerde büyük oranda su girişi olmaktadır.

***Sarıyayla Şelalesi ve Mesire Alanı*** 
Akçakoca ilçesinde bulunan Sarıyayla Köyü sınırları dahilindeki Sarıyayla Şelalesi Piknik ve Mesire alanında 
şelaleye karşı keyif içinde bir piknik yapabilir, doğanın kalbine doğru yürüyüşler gerçekleştirebilir ve 
gözünüze çarpan noktaları fotoğraflayabilirsiniz. Bakanlık tarafından yapılan ‘”Akçakoca Sarıyayla 
Şelalesi Peyzaj Projesi” çalışmalarının sonucunda; seyir terası, tuvalet, oturma noktaları ve çevre  
düzenlemeleri yapılarak geliştirilmiştir.

***Melen Çayı*** 
Yığılca ilçesinden itibaren başlayarak Karadeniz’de son bulan çay, Düzce’nin Efteni Gölü’ne kadar olan 
bölüme Küçük Melen Çayı sonrasındaki bölüme ise Büyük Melen Çayı olarak devam eder. Küçük Melen 
Çayı, Efteni Gölü’ne 100 kilometre katederek gelir ve uzunluğu 63 kilometredir. Büyük Melen Çayı ise 
Karadeniz’e ulaşana dek  61 kilometre akmaktadır.
Melen Çayı üzerinde rafting aktiviteleri adrenalin sevenler tarafından bilinen bir nokta haline gelmiş. 
Cumayeri-Dokuzdeğirmen Köyü’nün yakınından geçen Büyük Melen Nehri’nde yapılan bu doğa sporlarına 
oldukça uygun olup, parkurun uzunluğu 13 kilometredir. Dokuzdeğirmen Köyü’nden geçen çayın üzerinde 
9 tane su değirmeni olmasından dolayı bu ismi almıştır. Yılın her mevsiminde profesyonel olarak rafting 
ve kano yapılabilinmektedir.

-------------------------------------------------Damak Zevkleri---------------------------------------------

*****Hamsili Börek***** 
Yörede meşhur olan bir börek çeşididir. Türk mutfağının eşsiz lezzetleri arasında yerini korumaktadır. 
Bu börek çeşidinin ana malzemelerini un ve hamsi oluşturuyor. Börek hamurunun taze olarak yapılması 
lezzeti artıran bir püf nokta.

*****Hamsi Pilavı*****
Karadeniz şehirlerinin hemen hepsinde itinayla pişirilen hamsili pilav, Düzce için de oldukça önemli 
yöresel bir lezzet. Özellikle hamsi zamanı kentte hamsili pilav pişirmeyen ev yoktur. Lezzetli iç pilavın 
etrafına doldurulan tazecik derya kuzularının tadına bakmanızı tavsiye ederiz.

*****İsli Balığı*****
İsli balık, Düzce’de sıklıkla tüketilen lezzetlerden biri. Akşam yemeklerinde sofralarda yerini alan bu 
balık türü, önceden tütsülendiği için farklı bir aroma ve kokuya sahip. Müdavimleri ise bir hayli fazla. 
Ana yemek olmak yerine genellikle meze olarak tüketiliyor. Aynı zamanda oldukça faydalı ve lezzetli. 
Denemenizi tavsiye ederiz.

*****Bazlama***** 
Düzce köylerinde özel günlerin vazgeçilmez bir lezzeti bazlama. Taş yapımı saçlarda kızartılan bu 
lezzetli hamur işi, el ile açılmış ekmek kalınlığındaki hamurun tereyağlı saçta kızartılmasından oluşuyor. 
Bazlamaya tercihe bağlı olarak patatesli, otlu ve kıymalı harç da eklenebiliyor.

*****Çerkez Tavuğu*****
Bir Çerkez mezesidir. Ana yemeklerle birlikte sunulması yemek keyfini artırır. İki türlü yapılan bu mezenin 
ham maddesi un ve cevizdir. Damak tadına göre farklı sunumlar yapılabilir. Un ile yapılan Çerkez Tavuğu 
mezesinin içeriği tavuktur. Ceviz ile yapılan meze ise tıpkı bir ana yemek gibidir.

*****Mamalika*****
Tatar yemeklerinin mezesi olan mamalika, Düzce yöresiyle özdeşleşmiş bir mezedir. Mısır unu ile yapılan 
bu lezzetin sırrı kullanılan malzemelerin kalitesiyle doğru orantılıdır. Sıcak bir meze türü olan 
mamalikanın içerisinde kaşar peyniri kullanılır.
 