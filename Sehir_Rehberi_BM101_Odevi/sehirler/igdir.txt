-------------------------------------------------Mekanlar----------------------------------------------

***Karakale Harabesi*** 
Ermenistan ve Azerbaycan sınırına yakın bir yerde konumlanan Karakale Harabesi, kentin en
mistik ve etkileyici tarihi yapılarından biri. Bir savunma kalesi olan Karakale Harabesi, 
mimari dokusuyla ön plana çıkan bir Orta Çağ mirası. Bölgede bulunan en eski yerleşim kalesi
olmasının yanı sıra yapıldığı dönemin mimarisinin en canlı örneği…

***Ahura Harabeleri*** 
Ağrı Dağı’nın kuzey yamaçlarında Aralık ilçesinde yer alan Ahura Harabeleri, M.Ö. 2. Yüzyılda
Artaksiyalı Krallığı zamanında inşa edilmiş. Yakup Vadisi’nde yer alan harabeler 1.750 metre 
uzunluğunda oldukça ihtişamlı bir görünüme sahip. Diğer yandan harabelerin bulunduğu alanda 
yapılan kazı çalışmaları sonucunda pek çok tarihi kalıntıya rastlanmış.

***Selçuklu Harmandöven Kervansarayı*** 
Selçuklu döneminden kalan bir mimari yapı olan Harmandöven Kervansarayı, Selçuklu mimarisinin 
belirgin özelliklerini yansıtan tarihi bir yapıdır. Asma Köyü yolu üzerinde bulunan bu yapı 
13. yüzyıldan günümüze kadar sağlamlığını korumuş.

***Gök Taşı (Meteor) Çukuru***
Korkan Yaylası’nda bulunan derin bir çukurdur. 1892 yılında düşen gök taşı bu çukuru açmıştır.
Gök Taşı Çukuru’nun çevresi zengin bir bitki örtüsüne sahiptir. Keşfedilmesi gereken bir doğal 
harikası olarak gösterilen çukur, Iğdır’a gidenlerin merakla uğradığı ve göktaşının bıraktığı 
izleri fotoğrafladığı bir gezi noktası.

***Tuzluca Tuz Mağaraları*** 
55 dönümlük bir alanı tuz kaplı olan Tuzluca Tuz Mağaraları’nın solunum yollarına iyi geldiği 
bilindiği ve solunum rahatsızlığı yaşayan kişilere iyi geldiği bilinen bilgiler arasında olup 
ziyaret edilmesi öneriliyor. Türkiye’nin 100 yıllık tuz ihtiyacını karşılayabilecek bir imkana 
sahip olan mağara aynı zamanda günde 60 ton tuz üretme imkanına da sahiptir. Gizemli atmosferi 
ile kendine hayran bırakan mağara Tuzluca ilçesinde konumlanıyor. Mağaradan elde edilen tuz 
bölgedeki önemli ticari alanlardan biridir. Hatta öyle ki bu doğal mağara tuzunun çok sayıda 
hastalığa iyi geldiği varsayılıyor.

-------------------------------------------------Damak Zevkleri---------------------------------------------

*****Katık Çorbası***** 
Yörenin en sevilen lezzetlerinden biri katık çorbası… Ekşili bir tadı vardır. Ana malzemesi yoğurt
ve lepeden oluşuyor. Taze köy tereyağı kızdırılmış baharat çeşnileriyle sunuma hazır hale gelir.

*****Kelecoş***** 
Iğdır’da bir çeşit çorba olarak sofralarda yerini alan kelecoş bulgur, kuru erik, lepe, lor peyniri
ve soğan ila hazırlanan faydalı bir yemek.

*****Katlet***** 
Iğdır yöresine has bir yemek olan katlet, kafkasların doğal lezzetlerinden ilham alınarak 
hazırlanmıştır. Yemeğin ana malzemesini kıyma oluşturur. Iğdır’da mutlaka denemeniz gereken yöresel
yemekler arasındadır.

*****Cılvır***** 
Kaz ayağı ve pirinçten hazırlanan cılvır, Iğdır’ın pek duyulmamış yöresel yemeklerinden biri. Kentte 
meşhur bir lezzet olan cılvır, üzerine yumurta kırılarak servis ediliyor.

