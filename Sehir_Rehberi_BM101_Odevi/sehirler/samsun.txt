-------------------------------------------------Mekanlar----------------------------------------------
***Bayraktepe Tabiat Parkı***
 Bayraktepe Tabiat Parkı, Tekkeköy ilçesinde 132 hektar büyüklüğünde. 
Şehir merkezine yakın olması ve tabii güzellikleri ile öne plana 
çıkan Bayraktepe Tabiat Parkı özellikle şehir hayatından bunalan insanların yoğun olarak 
ziyaret ettiği bir alan. Alanda tabiat yürüyüşü, manzara seyri, piknik, 
bitki ve yaban hayatı gözlemciliği yapılabilmekte.

***Şahinkaya Kanyonu***
 Şahinkaya Kanyonu Tabiat Parkı, Vezirköprü ilçesinde olup bin 32 hektar büyüklüğünde. 
Kanyon, Kızılırmak'ın suyunun tutulduğu Altınkaya Barajı'nın en dar geçit yeri olup kıvrımlı 
bir yarımada özelliği göstermekte. Yaklaşık 3 bin 250 metre uzunluğuyla, 
su seviyesinden itibaren 500 metreyi bulan derinliğiyle ve 100 metreye düşen darlığıyla 
Şahinkaya Kanyonu eşine az rastlanan bir kanyon özelliğinde. Kanyonda iki duvar halinde 
oluşturan kireçtaşı ana kayalarında birçok tabii mağara göze çarpmakta. 
Alan, tabiat yürüyüşü, manzara seyri, günübirlik faaliyetler, kamp, bitki ve yaban hayatı gözlemciliği, 
fotosafari, su sporları, tekne gezisi, amatör olta balıkçılığı, kaya tırmanışı, 
yamaç paraşütü, su altı dalışı, gastronomi gibi faaliyetlere ev sahipliği yapmakta.

***Atatürk Onur Anıtı***
 Samsun’un Onur Anıtı olan bu heykelin kaidesiz yüksekliği 4.75 metre, kaideli 8.85 metredir. 
Büyük bir kaide üzerinde şahlanan bir at üstünde Atatürk, bütün heybeti ile görülmektedir. 
Gururlu bir anlatımla batıya ve çok uzaklara dikilen bakışları azim doludur. 
Şahlanan atın üzerinde dimdik bir vücut oturmaktadır. Bu oturuşta bir korkusuzluk ifade edilmektedir. 
Sert çelik bir kol kılıca uzanmıştır. Kaidenin yanlarında iki kabartma ve öteki yanlarında da yazılar vardır. 
Kabartmanın birinde, iskelede sandalın yanında mermi ve cephane taşıyan insanlar görülmektedir. 
Arkalarında bir de top arabasının bulunması, savaş anını canlandırdığını gösterir.
Diğer kabartmanın ortasında Atatürk, tüm özellikleri ile dimdik, büyük bir zafer simgesi olarak durmaktadır. 
Başı halka dönük ve halk ile el eledir. Çevresi Türk Ulusu’nun yaşlısı, köylüsü, kentlisi ile doludur.
-------------------------------------------------Damak Zevkleri----------------------------------------------
*****Haluçka*****
 Samsun’un lezzetli çorbaları arasında gösterilen bir diğer başlangıç yemeği ise haluçka… 
Tavuk, nohut ve hamur ile hazırlanan bu doyurucu çorbanın Kastamonu ve Samsun yöreleri arasında 
tartışma konusu olduğu da aşikar. İki şehrimizde çorbanın kendilerine has olduğunu 
belirtse de bu çorbanın bir göçmen yemeği olduğu bilinmekte. Lezzeti ise takdire şayan.

*****Kaz Pilavı*****
 Samsun’da kaz etinden pek çok yemek üretilmekte ve sevilerek yenmektedir. 
Tirit, kaz pilavı ve kaz asması gibi isimlerle anılan kaz pilavı, lezzetli 
bir iç pilavın üzerine uzun saatlerde pişirilmiş kaz etinin didilmesi üzerine de 
el açması et suyuyla ıslatılmış bir yufkanın konulmasıyla servise hazır hale getiriliyor. 
Tadı ise oldukça lezzetli.

*****Büryan*****
 Samsun’da kuyu kebabı olarak da anılan büryan yemeği, bayram sofralarına ve düğün yemeklerine 
yaraşır şaşalı lezzetlerden biri. 2-3 metre derinlikteki bir kuyuda odun ateşi ile pişirilen 
kuzu etinden hazırlanan yemeğin hazırlanışı meşakkatli, lezzeti ise parmak ısırtan cinsten.
