-------------------------------------------------Mekanlar----------------------------------------------
***Uzungöl ve Karester Yaylası***
 Yılın her dönemi yerli ve yabancı turistler tarafından ziyaret edilen Uzungöl, 
her mevsim farklı güzellikler ve çeşitli aktivite olanakları sunuyor. Uzungöl’de gezilecek yerlerden 
biri olan Karester Yaylası, günümüzde hala orijinal dokusunu yitirmemiş bir yayla hayatını sürdürüyor. 
Uzungöl’den kalkan dolmuşlarla ulaşım sağlayabileceğiniz yayla, 2.300 metrelik bir rakımda bulunuyor.
Garester Yaylası’na giderken Uzungöl’ün o meşhur kuşbakışı manzarasına şahit olabilirsiniz. 
Yaylaya vardığınızda ise sisli bir hava ve masalsı bir bulut denizi sizi karşılayabilir. 
Seyahat planınızı yaparken kış döneminde yaylaların yollarının kapanabildiğini de hesaba katmayı unutmayın.

***Çal Köy Mağarası***
 Trabzon’un Düzköy ilçesinde yer alan Çal Köy Mağarası, 
dikkat çeken oluşumu ve doğal güzelliği ile görülmesi gereken bir yer. 
8 km uzunluğa sahip olan mağaranın 1 km uzunluğundaki kısmı gezilebiliyor. 
Çal Mağarası içinde oluşan sarkıtlar, dikitler, göl ve diğer doğal şekiller oldukça dikkat çekici. 
2003 senesinde ziyarete açılmış bu mağarayı mutlaka görmelisiniz. 
Mağara çevresinde dinlenip vakit geçirebileceğiniz alanlar bulunuyor.

***Altındere Vadisi Milli Parkı***
 Sümela Manastırı’nı ve Altındere Vadisi’ni içinde barındıran bölge, 1987 senesinde milli park ilan edildi. 
Yaklaşık 4800 hektarlık geniş bir alana yayılan Altındere Vadisi Milli Parkı, 
tertemiz havası ve muhteşem doğası ile oldukça cezbedici bir atmosfer sunuyor.
Altındere Vadisi Milli Parkı’nda doğa yürüyüşü yapmak isterseniz 65 km boyunca 
uzanan orman yolu size tüm güzelliklerini sunmaya hazır. 
Yayla patikası da milli park içinde yürüyüş yapmak isteyenlerin tercih ettiği bir diğer yol.
-------------------------------------------------Damak Zevkleri----------------------------------------------
*****Hamsi Tava*****
 Geleneksel Trabzon mutfağının, hamsinin en çok kullanıldığı mutfaklardan biridir. 
Özellikle kızartılarak limonla servis edilen hamsi tava, kültürel bir önem taşımaktadır.

*****Hamsili Pilav*****
 Daha önce bahsettiğimiz gibi yöre mutfağında hamsi, sık sık kullanılır. 
Trabzon mutfağı denildiğinde ilk akla gelen yemeklerden biri de hamsili pilavdır. 
Hazırlanan pilavlı harç, hamsi balığı ile kapatılır ve fırında pişirilir.

*****Trabzon Mısır Ekmeği*****
 Taş fırında pişirilen Trabzon ekmeği, büyük ve yuvarlaktır. 
Trabzon mısır ekmeğinin en önemli özelliği mısır unuyla yapılmasıdır.

*****Trabzon Pidesi*****
 Kıymalı, peynirli ve yumurtalı olarak sunulan Trabzon pidesi, 
özellikle kış aylarının hafta sonu yemeklerinin vazgeçilmezidir. 
Kahvaltı ve öğle yemeklerinde sunulur. 
