-------------------------------------------------Mekanlar----------------------------------------------

***Şeytan Kalesi *** 
Ardahan gezilecek yerler denildiğinde akla ilk gelenlerden biri olan Şeytan Kalesi, aynı zamanda şehri 
simgeleyen en önemli yapılardan biri! Şeytan Kalesi, Ardahan’a bağlı Çıldır ilçesinin Yıldırımtepe 
köyünde yer alıyor. Köy merkezinin 1,3 km kuzeyinde, bir derenin sağ kıyısında kayalık bir tepede 
konumlanan kale, üç tarafı uçurum olan nefes kesici bir görüntüye sahip.

***Ardahan Kalesi***
Şehrin en önemli simgelerinden biri olan tarihi Ardahan Kalesi, gezilecek yerler listesinde bir numara
 olmalı. Şehre geldiğinizde mimari yapısı ve mistik enerjisiyle en başta dikkatinizi çekecek olan yapı,
 Osmanlı Dönemi’nden şehre kalmış en önemli yapılardan biri.

***Yalnızçam Kayak Merkezi ***
Son yıllarda kış turizmine sağladığı katkılarla gündemden düşmeyen Doğu Anadolu Bölgesi’ndeki 
şehirlerden biri olan Ardahan, Yalnızçam Kayak Merkezi ile dikkat çekiyor. Şehir merkezine 13 
kilometre uzaklıkta bulunan Yalnızçam Kayak Merkezi, Avrupa Birliği desteği ile 2018 yılında 
açılmıştır. Kayak merkezi hem tatilciler için hem de profesyonel sporcular için uygun olan kayak
 pistlerine ve telesiyej gibi imkanlara ev sahipliği yapıyor. Ayrıca tesiste konaklayabileceğiniz 
73 yatak kapasiteli bir işletme olan Yalnızçam Oteli sezon boyunca hizmet veriyor.

***Akçakale Adası*** 
Listemizde yerini alan doğa harikası mekanlardan bir diğeri de, Çıldır ilçesinde yer alan tarihi 
Akçakale Adası. 10 bin yıllık tarihiyle oldukça önemli tarihi eserlere ve kazı çalışmalarına ev 
sahipliği yapan bu sit alanı, son dönemlerde düğün fotoğraf çekimleri içinde sıkça gidilen 
mekanlardan biri haline gelmiş.

***Bülbülan Yaylası***
Ardahan gezi keşfimize şehrin yemyeşil doğasını en güzel hissedebileceğiniz yerlerden biri olan 
Bülbülan Yaylası’yla devam ediyoruz. Ardahan ile Artvin sınırında yer alan bu doğa harika yayla, 
şehir merkezine 40 km uzaklıkta yer alıyor.

***Çıldır Gölü***
Ardahan ile Kars sınırında yer alan Türkiye’nin en önemli ve en büyük ikinci gölü olan Çıldır Gölü,
Ardahan geziniz sırasında görmeniz gereken yerlerin başında geliyor. Şehir merkezine 45 km 
mesafede yer alan göl, Çıldır ilçesinin içinde yer alıyor. Türkiye’nin hatta dünyanın her yerinden 
turistleri ağırlayan göl, eşsiz bir tabiat harikası.

-------------------------------------------------Damak Zevkleri---------------------------------------------

 *****Helle Aşı*****
Ardahan yöresel yemekler listemize şehrin en lezzetli çorbalarından biriyle başlıyoruz. Bazı 
yörelerde herle çorbası adıyla da bilinen bu harika lezzet, yeşil mercimek, un ve kıyma gibi 
oldukça az malzemeyle yapılıyor. Kavrulma yöntemiyle pişirilen çorba, akşam yemeklerinin 
vazgeçilmez başlangıçlarından biri.

*****Evelik Çorbası*****
Ardahan dışında Erzincan’da da sıklıkla yapılan yöresel yemek oldukça faydalı sebzelerden 
biri olan evelik yaprağıyla yapılıyor. Taze taze toplanıp temizlendikten sonra haşlanan 
yaprakların haşlanmış mercimek ile birlikte soğanda kavrulmasıyla yapılan yemek, genellikle
 patates ve salçalı sos eklenerek servise hazır hale geliyor.

*****Ayran Aşı*****
Türkiye’nin en sevdiği, özellikle yazın sıcak aylarında sofraların vazgeçilmez lezzetlerinden biri 
olan ayran aşı çorbası, Ardahan mutfağında da yerini alıyor. Nohut, buğday ve dereotu ile yapılan 
yemek, soğuk soğurt eklendiğinde harika bir tada sahip oluyor. Soğuk olarak tüketildiği için 
genellikle yaz aylarında içilen çorba, ev yoğurduyla yapıldığında daha da lezzetli oluyor.

*****Kelecoş***** 
Ardahan ve Elazığ’da sevilerek yenilen kelecoş yemeği, başka yörelerde Keledoş ya da Keleçaşı 
olarak da biliniyor. Elde açılıp tavada kızartılan yufkaların üzerine kavrulmuş kuşbaşı etin 
dökülmesiyle yapılan yemek, üzerine tereyağı dökülerek servise hazır hale geliyor. Genellikle 
akşam yemeklerinde sofralarda yerini alan yemek, doyurucu olması nedeniyle tek olarak da yenebiliyor.

*****Ardahan Köftesi***** 
Her şehrin kendine has köftesi olur da, Ardahan gibi bir şehrin köftesi olmaz mı? tabi ki olur. 
Ancak Ardahan’ın köftesi şekil itibariyle oldukça ilginç ve Adıyaman’ın da yöresel köftesi olarak 
biliniyor.  Közlenmiş ve kabukları soyulmuş patlıcanın üzerine, kıyma ve köfte harcıyla hazırlanan 
köfte sarılarak yapılan yemek, aralarına biber dizilmiş bir şekilde fırında pişiriliyor.

*****Göle Kaşarı***** 
Kars’ın meşhur kaşar peyniri gibi Ardahan’ın Göle kaşarı da bir o kadar meşhur. Ardahan’ın hiçbir 
gübre ve ilaçlarının kullanılmadığı Göle mevkisinden otlanan ineklerin sütüyle yapılan kaşar, 
Ardahan’ın 16 büyük mandırasında yapılıyor. İstanbul ve diğer pek çok şehre satışı sunulan kaşar 
peyniri, sabah kahvaltılarından yemeklerin üzerine kadar her yemeğe ayrı bir lezzet katıyor.
