-------------------------------------------------Mekanlar----------------------------------------------

***İzmir Saat Kulesi***
İzmir Saat Kulesi, İzmir'de Osmanlı padişahı II. Abdülhamid'in tahta çıkışının 25. yıldönümünü 
kutlamak için 1901'de inşa edilmiş tarihî saat kulesidir. Konak Meydanı'ndaki İzmir Hükûmet Konağı,
Kemeraltı Çarşısı girişi, Konak Yalı Camii ve İzmir Büyükşehir Belediyesi binası arasındaki alanda
yer alır. 25 metre yüksekliğinde dört katlı olan kule, Sultan II. Abdülhamid'in iradesi gereği Osmanlı
vilayetlerinde aynı dönemde meydana getirilmiş birçok saat kulesinden birisidir.

***İzmir Tarihi Asansör Binası***
Tarihî Asansör, İzmir'de bulunan tarihsel bir yapıdır. Biri diğerinden 58 m yüksekte olan Mithatpaşa
Caddesi ile, Şehit Nihatbey Caddesi'nin arasında işleyen iki asansörü barındıran asansör kulesidir. 
1907 yılında Musevi iş adamı "Nesim Levi" tarafından yaptırılan asansör, birinden diğerine 155 basamakla
ulaşılan iki semt arasında hızlı ve kolay ulaşım sağlama amacıyla yaptırılmıştır.

***Kadifekale***
Kadifekale, Türkiye'nin İzmir şehrinde bulunan bir kaledir. Antik Smirni'nin akropolisi olan kale, İzmir 
Körfezi'ne hâkim 186 m rakımlı Pagos Tepesi'nde yer alır.

***Selçuk Bizans Su Kemerleri***
İzmir’in Selçuk ilçesinde; Ortaçağ’ın Hac Merkezi olan St. Jean Kilisesi ve suları bu merkeze taşıyan 
su kemerleri var. Kemerlerin Ayasuluk Tepesi’en ulaştığı yerde sarnıç benzeri yapılar kazılarla ortaya 
konmuş durumda. Yüksekliği 15 metreyi bulan yapıların bugüne dek kısmen de olsa sağlam kalabilmesi son 
derece etkileyici. Kemerlerin uzunluğu toplamda 665 metreyi bulmaktadır ve toplamda 126 ayağı bulunmaktadır.

***Aziz Polycarp Kilisesi*** 
İsa’nın şehidi, İzmir’in koruyucu azizi olarak adlandırılan Saint Polycarpe; 1625 yılında Kanuni Sultan 
Süleyman’dan alınan özel izinle bu kiliseye adını vermiş bulunuyor.

***Efes Arkeoloji Müzesi*** 
Antik kalıntıları ile yalnızca İzmir müzeleri arasında değil; tüm Türkiye’de ve hatta dünyada kabul gören
Efes Arkeoloji Müzesi’ndeyiz. Müzenin bulunduğu bina ilk olarak 1929 senesinde depo olarak faaliyet göstermeye
başlamıştır. Burası 1964 yılından bu yana kazılarda çıkarılan eserlerin sergilenmesinde önemli rol oynuyor.
Müzede Efes ve çevresinden elde edilen eserler sergilenmektedir.

-------------------------------------------------Damak Zevkleri---------------------------------------------

*****Keşkek***** 
Keşkek, Türkiye’nin pek çok yerinde yöresel yemekler listesine girse de Dikili için bir başka öneme sahip.
Neredeyse ilçenin en önemli yemeği olarak gösterilen keşkek bu yörede buğday ve koyunun arka bacağından 
çıkan et ile pişiriliyor. Büyük kazanlarda pişirilen bu yemek özellikle düğün ve bayramlarda köylerde sıklıkla
hazırlanıyor.

*****Zeytinyağı***** 
Dikili’nin simgesel lezzeti diyebileceğimiz zeytinyağı, hemen her restoranda sunulan ve üreticilerinden 
dilediğinizce satın alabileceğiniz harika bir ürün. Bir dönemler geleneksel tarzda üretilen Dikili zeytinyağı,
günümüzde modern üretim teknikleriyle üretime başlamış.

*****Kabak Çiçeği Dolması***** Alaçatı’nın ve Girit’in meşhur lezzetlerinden birisidir. Temmuz ayının başında 
toplanan kabak çiçeği, narin bir bitki gövdesine sahiptir. İç harcının hazırlık safhasında saf zeytinyağı kullanır.
Sarımsaklı yoğurt veya limon suyu ile servis edilir.

*****Deniz Börülcesi*****
Çeşme’nin hatta ve hatta Ege mutfağının vazgeçilmez zeytinyağlılarının başında gelen deniz börülcesi, denizin
 gel git yaptığı kıyılarda yetişen ve yüksek besin değerini denizden alan bir ot çeşidi. Haşlandıktan sonra 
zeytinyağı, nar ekşisi, sirke ve çeşitli baharatlarla tatlandırılarak servis ediliyor.
