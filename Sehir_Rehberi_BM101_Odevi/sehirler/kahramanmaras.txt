-------------------------------------------------Mekanlar----------------------------------------------

***Germencia Antik Kenti***
Buraya antik kent deniyor ancak, bildiğimiz antik kentler gibi açıkta değil. 
M.S 300-400 yıllarına ait olduğu düşünülen özel mozaiklerin çıktığı mahalleler, 
şehir merkezinin hemen arka kısmında kalan Dulkadiroğlu ve Bağlarbaşı mahalleleri. 
Mahalleler aslında günümüzde şehrin gecekondu mahalleleri olsa da, geçmişte Roma 
İmparator’u Caligula’nın yaşadığı dönemde üst tabakanın özel villalarının bulunduğu 
alanmış.

***Kapalıçarşı*** 
Bir şehrin tarihi dokusunu en güzel hissedebileceğiniz yerlerden biriside şüphesiz ki, 
tarihi çarşıları oluyor. İçerisinde yaşanan anıları, yerdeki her bir taşın üzerinden geçen
adımları düşününce çarşılar daha da bir anlamlı geliyor. Kahramanmaraş’ın şehir merkezinde
yer alan tarihi Kapalıçarşı, Onikişubat Mahallesi’nde bulunuyor. Yapım tarihi 16. Yüzyıl 
sonları olan çarşı, yüzlerce yıldır hizmet vermeye devam ediyor.

***Kahramanmaraş Kalesi***
Şehrin merkezinde yer alan Maraş’ın simgelerinden Kahramanmaraş Kalesi’yle listemize devam
ediyoruz. Şehrin tam meydanında yer alan bir tepe üzerine kurulan kale, üzerinde herhangi 
bir kitabesi bulunamadığı için ne zaman ve kim tarafından yapıldığı net olarak bilinmiyor. 
Ancak kalenin mimari yapısı nedeniyle, Hititler döneminde yapılmış olabileceği ileri sürülüyor.

***Hurman Kalesi***
Kahramanmaraş’ın tarihi simgelerinden biri olan tarihi Hurman Kalesi, şehrin Afşin ilçesinde 
yer alıyor. Üzerinde herhangi bir kitabesi bulunmadığı için kim tarafından ve ne zaman yaptırıldığı 
net olarak bilinmeyen kalenin, mimari yapısı gereği Bizans döneminde inşa edildiği düşünülüyor. 
İçerisinde kilise, su ve yemek depolarının yer aldığı kale, ilçeye 33 km uzaklıkta yer alıyor. 
10-15 metre yüksekliğindeki uzun burçlarıyla dikkat çeken kaleye çıkmakta zorlansanız da, en azından
heybetini gözlerinizle görebilirsiniz.

-------------------------------------------------Damak Zevkleri---------------------------------------------
*****Acem Pilavı*****
Acem pilavı yörenin karmaşık pilavlarından biridir. İçerisinde var olan sebze ve baklagil çeşitliliğinin
fazla olması beraberinde insanları ilk bakışta şaşırtır. Ancak acem pilavı adı ve yöresel duruşu ile 
insanları mest eden bir lezzettir.

*****Maraş Tava*****
Maraş tava bilinen tava lezzetlerinden biraz daha farklı bir tada sahiptir. Her yörenin kendine has 
bir tava lezzeti olduğu kabul edilebilir. Ancak Maraş tava daha önce denediklerinizden çok daha lezzetli
ve özel bir tarife sahiptir. Yörenin restoranlarında da bulabileceğiniz bir lezzet.

*****Sömelek Köfte*****
Sömelek köfte Maraş bölgesinde çok tüketilen bir köftedir. Üstelik yapılışı da çok kolaydır. Belki de 
kolay olmasından olacak gündüz, akşam hatta çay ile bile tüketilebiliyor. Küçücük köfteler haşlanarak 
sarımsaklı yoğurt eşliğinde tüketiliyor. Üzerine eklenen yöresel pul biber ile birlikte tadının çok daha 
hoş olduğunu söylemek gerek.

*****Maraş Dondurması*****
Kahramanmaraş yöresine özgü olan Maraş dondurması, neredeyse ülkemizin her yerinde bilinmekte olan bir 
dondurma çeşididir. Herkesin hem tadına hem de kıvamına hayran kaldığı bu dondurma, salep yapmak isteyen 
biri tarafından yanlışlıkla keşfedilmiş olan bir tatlıdır. Maraş yöresine ait olan bu dondurmanın özel 
yanlarından biri ise bu dondurmanın keçi sütünden yapılıyor olmasıdır. Maraş dondurmasının tanınmasını 
sağlayan en önemli özellikler ise Maraş dondurmasının fazlasıyla uzaması ve erimemesidir.
