-------------------------------------------------Mekanlar----------------------------------------------
***Van Kalesi***
 Şehrin sembolü olarak kabul edilen Van Kalesi, 
M.Ö. 9.yüzyılda Urartu Kralı 1. Sarduri tarafından yaptırılmıştır. 
Şehir merkezinden 5 kilometre uzakta yer alan kale içinde Analı Kız Açık Hava Tapınağı, 
Sardur Burcu, Menua ve II. Sarduri kaya mezarları bulunur. 
Kalenin yanında yer alan Van Evi’ni de mutlaka ziyaret etmelisiniz.

***Hoşap Kalesi***
Van’ın Gürpınar ilçesinde yer alan Hoşap Kalesi şehir merkezine yaklaşık 60 kilometre uzaklıktadır. 
Mahmudi Süleyman tarafından 1643 yılında yaptırılan kalenin içinde zindan, 
köy evleri, sarnıç ve mescit bulunur.

***Van Gölü***
 Türkiye’nin en büyük gölü olan Van gölü, dünyanın en büyük sodalı gölüdür. 
Sodalı ve tuzlu bir yapıya sahip olan gölde sadece inci kefali türü balıklar yaşamaktadır. 
Göl üzerinde Akdamar, Kuşadası, Adır ve Çarpanak olmak üzere dört ada bulunur. 
600 bin yıllık geçmişe sahip olan gölün, Nemrut Dağı’nın 
patlaması sonucu oluşan lavlar tarafından oluşturulduğu tahmin edilmektedir.
-------------------------------------------------Damak Zevkleri----------------------------------------------
*****Van Kahvaltısı*****
 Yemeklere geçmeden önce Van’ın o muhteşem kahvaltısıyla başlayalım. 
Dillere destan Van kahvaltısı, zengin içeriğiyle mest edecek bir seviyede.
Van’a yolunuz düşerse Van Kahvaltısını muhakkak denemelisiniz, bu lezzet kaçmaz...

*****Tandır Balığı*****
Tandırların içinde pişirilen bu yemek, Van Gölü’nde avlanan inci kefaliyle hazırlanmaktadır. 
Bu nadide yemeğin tadına bakma fırsatı bulursanız, bu fırsatı tepmemenizi öneririz.

*****Kavurmalı Uşgun Ekşilisi*****
 Van’da çok kullanılan bir bitki olan uşgunun kavurma, 
salça ve soğanla harmanlanmasıyla yapılmaktadır bu ekşileme. 
Yanında tandır ekmeği de olunca tadına tat katılır bu yemeğin.

*****Kavut*****
 Van’a has kahvaltılık çeşitlerinden biri olan Kavut, buğdayın kavrulmasıyla hazırlanmaktadır.

