-------------------------------------------------Mekanlar----------------------------------------------
***Arapgir***
 Doğası güzel, tarihi derin, insanı lokum, yemekleri nefis, kültürü zengin… Daha az keşfedilmiş,
daha doğal ama turizmin de ucundan uğradığı yerleri sevenlerdenseniz, pişman olmazsınız.
Yemyeşil bir vadi, içinde çeşitli köyler ve bir de tarihi bir ilçe merkezi düşünün.
Zamanında İpek Yolu üzerinde olduğundan hem çok işlek, hem de çok nüfuslu bir yermiş.
Ermenilerin göçü, ticaret yollarının değişmesi ve sanayi devrimi gibi faktörler Arapgir’i yalnızlaştırmış.
Bugünse eski heybetli günleriden kalan taş konakları restore edilerek, fotokamplar düzenlenerek,
devlet desteği ile yeniden popülerleştirilmeye çalışılıyor.
***Turgut Özal Tabiat Parkı***
 Battalgazi İlçesi Pınarbaşı mevkiinde bulunmakta olup, 403 dekar büyüklüğündedir.
Şehir merkezine 3 km uzaklıkta bulunmaktadır. Tabiat Parkı 2009 yılında tescil edilmiştir.
Korunan alanın kaynak değerleri; kaynak suyu, orman ve kayalık ekosistemidir.  
***Tohma Çayı Kanyonu*** 
Malatya ilinin bir diğer doğal güzelliği ise Tohma çayı kanyonudur.
Fırat nehrinin bir kolundan oluşan bu çay Karakaya Barajına dökülmektedir.
Darende ilçesi üzerinde bulunan bu çay 20 km uzunluğundadır. 
Doğa sporları ile ilgilenen çok sayıda kişinin ilgisini çeken bu kanyonda tırmanış,
rafting, trekking gibi birçok aktivite yapılmaktadır.
-------------------------------------------------Damak Zevkleri---------------------------------------------
***Malatya patlıcan tava*** 
İçerisinde patlıcan olan her yemeği sevenler için Malatya mutfağı da ziyaretçilerine patlıcanlı
çeşitli yemekler sunmaktadır. Bunlar arasında Malatya mutfağındaki favori lezzetlerden biri olan patlıcan tava,
yöresel pişirme teknikleriyle patlıcan ve kuşbaşı etlerin harmanlanarak oluşmasıyla,
Malatya mutfağının sevilen lezzetleri arasında yer almaktadır.
Malatya usulü yapılan patlıcanlı tavanın içerisinde ince kıyım patlıcanlar, kırmızıbiber,
soğan, domates, kıyma ve baharatlar yer alıyor.
Zengin içeriği ile birlikte suyuna kattığı enfes aroması ekmekleri banıp yemeye insanı teşvik ediyor.
Tadı da bir o kadar şahane olan patlıcan tavayı yağından dolayı çok fazla geç saatte yememenizi tavsiye ederiz.
Ağır bir yemek olan patlıcan tavanın yanına ister bulgur pilavı isterseniz de pirinç pilavı ekleyerek yiyebilirsiniz.

*****Kayısılı Kavurma*****
 Tatlı kayısıyı daha önce yemekle denemediyseniz bu tarife göz atmanızı öneririz.
Kavrulmuş kayısıların, soğan ve kavurmalara uyumu inanılmaz bir lezzeti ortaya çıkartıyor.
Malatya’ya has kara nohuttan yapılan Kara çorba, rengi ve yoğun kıvamı sebebiyle bu isimle adlandırılmış,
besleyici ve oldukça lezzetli bir başlangıç yemeğidir. Aşure çorbası olarak da anılan bu sağlık açısından
zengin gıdalara sahip çorbayı denemenizi tavsiye ederiz.

*****Analı-Kızlı çorbası*****
 Büyüklü küçüklü hazırlanan köftelerin ağır ağır pişmesiyle oluşan muhteşem lezzet.
Malatya yöresinin en güzel çorbalarından olan Analı-Kızlı, damakları şenlendiriyor.
