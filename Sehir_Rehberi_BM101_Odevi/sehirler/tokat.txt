-------------------------------------------------Mekanlar----------------------------------------------
***Ballıca Mağarası***
 Dünyanın en büyük mağaralarından biri olan Ballıca Mağarası, Tokat'ın Pazar ilçesinde yer alır. 
Ballıca Mağarası, kristalleşmiş kireç taşlarından meydana gelmiştir ve ziyarete açılan bölümlerinde 8 salon gezilebilir. 
Ortalama sıcaklığı 18 derece ve ortalama nem oranı 
%54 olan mağaranın bol oksijenli havası nefes almayı kolaylaştırmaktadır.

***Mahperi Hatun Kervansarayı***
 Mahperi Hatun Kervansarayı, Anadolu Selçukluları döneminde yaptırılmıştır. 
Pazar ilçe merkezinde bulunmaktadır. Sultan Hanları plan tipinde açık ve kapalı bölümlerden oluşan 
bir yapıya sahiptir. Anadolu Selçuklu klasik özelliklerini taşımaktadır. 
I.Alaaddin Keykubad’ın eşi Mahperi Hatun tarafından yaptırılmıştır.

***Hıdırlık Köprüsü***
 Hıdırlık Köprüsü, Karadeniz ve Anadolu arasında bağlantı görevi gören 700 yıllık bir köprüdür. 
5 gözlü köprü, 151 metre uzunluğunda ve kesme taşlardan yapılmıştır.
-------------------------------------------------Damak Zevkleri----------------------------------------------
*****Tokat Yaprağı*****
 Zeytinyağlı sarmayı bilmeyenimiz yoktur. Annelerimizin hünerli ellerinden çıkan sarmalar 
günün her öğününde sofrada yerini alır. Tokat usulü yaprak sarmanın tadı tahmin edeceğiniz gibi 
Tokat bağlarından toplanan asma yaprağından geliyor. 
A ve C vitaminini bolca içinde barındıran yapraklar sofralardan eksik olmaz.

*****Tokat Pağacı*****
 Normal ekmekten biraz daha serttir. Bunun nedeni içine ceviz eklenip fırına verilmesidir. 
Kahvaltılarda üzerine tereyağı ve bal sürülerek tüketilir. Özellikle köy kahvaltılarında karşımıza çıkar.

*****Kuşburnu*****
 Tokatlıların doğal güzellik malzemesi kuşburnudur. 
Kuşburnu genelde çay olarak yapılır ama pekmezi de vardır. 
Kahvaltılarda kuşburnu pekmezi varsa gözlerin onun üzerindedir.

*****Bat*****
 Kısırı andıran bat, Tokat’ın meşhur yemeklerindendir. 
Bulgur ıslatılır ve tokat baklası, salça ve bol su eklenir. 
Hatta Pazar ilçesinde “Bat mı yedin de güzelleştin?” diye bir söz de vardır.



