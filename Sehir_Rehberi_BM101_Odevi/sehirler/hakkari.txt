-------------------------------------------------Mekanlar----------------------------------------------

***Cennet Cehennem Vadileri*** 
Hakkari’ye 45 kilometre mesafede yer alan ve dört mevsimi bir arada yaşandığı Cennet
Cehennem Vadisi 3 bin 500 rakımdaki doğal güzellikleriyle kendini hayran bırakmayı 
başarıyor. Bir bölümü yüzlerce yıllık büyük buzullara sarılı olan vadinin bir diğer bölümü
ise çiçekler ile süslenmiş harika bir görüntüyü yansıtıyor. Cennetten bir köşeyi andıran 
bu bölgeyi ziyaret eden doğa severler kamp, kaya tırmanışı, yürüyüşler ve daha pek çok doğa
spor için oldukça elverişliyken keşif yapmak içinde bir o kadar heyecan verici.

***Zap Vadisi*** 
Şehirde en popüler noktalar arasında yer alan Zap Vadisi, aylarca karlar 
altında gizlenen zirvelerinin tam tersine pek çok mevsimde Akdeniz iklimini andıran mikro 
iklimi sebebiyle muazzam bir bitki örtüsü ile gözler önüne seriliyor. Zap Vadisi’nde rastlanan 
bu iklim tipi neticesinde vadide üzümden cennet hurmasına, dut, erik, ceviz ve nara kadar pek 
çok meyvenin yetiştiği görülmektedir.

***Hakkari Kilim Müzesi*** 
2008 yılında Hakkari’nin ilk ve tek müzesi olarak hizmet vermeye 
başlayan Hakkari Kilim Müzesi, kentin geleneksel el sanatlarından oluşan kilimlerin sergilendiği 
etkileyici bir müze. El emeği göz nuru kilim dokumalarını gözlemleyebileceğiniz müzede yer alan 
3 atölyede toplamda 170 genç kız kilim dokuyor.

-------------------------------------------------Damak Zevkleri---------------------------------------------

*****Otlu Peynir***** 
Hakkari yöresinin nefis peynirlerinden bir tanesidir. Kahvaltıların baş tacıdır. Genellikle 
hamur işlerinin iç harcında kullanılır. Genellikle Nisan ayında taze sütten mayalanmaktadır.

*****Parmak Kebabı***** 
Bir Yüksekova lezzeti olan parmak kebabının, ana malzemesi parmak şeklinde kesilmiş patlıcandır.
Çeşitli baharatlarla şaşırtıcı olabilir.

*****Keşkek***** 
Hakkari’nin meşhur lezzetlerinden biri olan keşkek hemen hemen her halk lokantasında rastlayabileceğiniz 
bir yemek. Ana malzemesi kırmızı et ve buğday.

*****Yüksekova Kebabı***** İlçenin simgesi haline gelmiş Yüksekova kebabı, tattığınız kebaplardan çok çok 
başka bir lezzete sahip. İçerisinde kıyma, kuyruk yağı, maydanoz ve çeşitli baharatlar yer alan lezzet, 
kentte yer alan restoranlarda denemenizi tavsiye ettiğimiz yemeklerden biri.

*****Lalaped***** 
Görüntü anlamında lokma tatlımıza benzeyen lalaped, Hakkari usulü bir hamur tatlısı. Tere yağı, yoğurt, 
yumurta ve süt gibi malzemelerden hazırlanan hamur, tencere de kızartıldıktan sonra şerbetleniyor ve çekilmiş 
cevizle birlikte servis ediliyor.
