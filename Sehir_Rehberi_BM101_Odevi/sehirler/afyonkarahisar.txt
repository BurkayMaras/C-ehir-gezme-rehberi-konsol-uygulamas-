-------------------------------------------------Mekanlar----------------------------------------------

***Afyonkarahisar Kalesi***
MÖ. 1350 yılında Hitit İmparatoru II. Murşil zamanında yaptırılan Afyonkarahisar Kalesi, Afyon’un
 simgesel yapılarından biridir. Kale, korunma, gözlem ve savunma amacıyla inşa edilmiş olup; 226 
metre yükseklikteki volkanik bir kaya kütlesi üzerinde bulunmaktadır. Hitit, Frig, Roma ve Bizans 
dönemlerine şahitlik eden, Selçuklular Dönemi’nde ise hak ettiği öneme kavuşan Afyonkarahisar Kalesi,
3359 yıldır varlığını sürdürmeye devam ediyor.
İlk yapıldığı dönemde “Yüksektepe Şehri” anlamına gelen Hopanuva adını taşıyan kale, Selçuklular 
Dönemi’nde Karahisar Kalesi olarak anılmış, Osmanlı Dönemi’nde ise son hali olan Afyonkarahisar 
Kalesi adını almıştır. Kalede, Selçuklu sultanı Alaeddin Keykubat tarafından yaptırılan sekiz su sarnıcı, 
kilerler, ambarlar, cephanelikler ve değerli eşyaların muhafaza edildiği mahzenler gören herkesi 
kendisine hayran bırakıyor. Zira İslamiyet dönemi mimarisini yansıtan en güzel örnekleri kalede 
görmek mümkün.

***Cumhuriyet Şehitleri Anıtı***
Afyon’da gezilecek yerler listemizin en önemli duraklarından biri olan Cumhuriyet Şehitleri Anıtı; 
Cumhuriyet döneminde PKK ile mücadele ederek şehit düşmüş Türk askerlerinin anısına yapılmış. Anıt, 
vatan için canını feda etmiş askerlerimizi anmak isteyenlerin mutlaka gitmesi gereken yerler arasında. 
Cumhuriyet Şehitleri Anıtı, Afyon şehir merkezinin yaklaşık 7 kilometre uzağında, Afyon-İzmir–Antalya 
karayolu üzerinde yer almaktadır. Söz konusu şehitlik 1999 yılında inşa edilmiştir.

***İscehisar Peri Bacaları*** 
Afyon’da gezilecek yerler listemizin en önemli duraklarından biri olan Cumhuriyet Şehitleri Anıtı; 
Cumhuriyet döneminde PKK ile mücadele ederek şehit düşmüş Türk askerlerinin anısına yapılmış. 
Anıt, vatan için canını feda etmiş askerlerimizi anmak isteyenlerin mutlaka gitmesi gereken yerler 
arasında. Cumhuriyet Şehitleri Anıtı, Afyon şehir merkezinin yaklaşık 7 kilometre uzağında, 
Afyon-İzmir–Antalya karayolu üzerinde yer almaktadır. Söz konusu şehitlik 1999 yılında inşa edilmiştir.

***Sandıklı Hüdai Kaplıcaları*** 
Afyon’un Sandıklı ilçesinde yer alan Hüdai Kaplıcaları, Belediye tarafından işletilen büyük bir şifa
merkezidir.Sağlık Bakanlığı’ndan onay almış olan kaplıcanın ateşli romatizma hastalıkları, kadın 
hastalıkları,eklem iltihapları, çocuk felci, kırık – çıkık sekelleri, kazalardan ve ameliyatlardan kalan 
sekeller, ruhsal bozukluklar, dimağ yorgunluğu, böbreklerdeki taş ve kumların düşürülmesi, bağırsak 
hastalıkları, cilt ve deri hastalıkları gibi pek çok derde şifa olduğunu biliniyor.

***Sultan Divani Mevlevihanesi*** 
Kuruluşu 13. yüzyıla dayanan Sultan Divani Mevlevihanesi, Anadolu’da kurulan ilk Mevlevihanelerden 
biridir. ”40 Hatimli Şifalı Aşûre” geleneği bu mevlevihanede başlamıştır. Bahçesinde dervişlerin odaları 
ve mezarlıklar da bulunmaktadır. Çıkan büyük yangından sonra Afyonkarahisar Belediyesi tarafınca 
restore edilip müze olarak kullanıma açılmıştır. Afyonkarahisar Merkez Kentsel Sit içerisinde yer alan
 Sultan Divani Mevlevihanesi’ne toplu taşıma araçlarıyla ulaşım sağlanmaktadır.

***Akarçay Kültür Park*** 
Akarçay, Afyon’da şehrin ortasından geçen bir nehirdir. Eskiden bataklık olan göl, kötü kokusu ve 
görüntüsüyle biliniyor; hatta halk tarafından ”Kokarçay” olarak anılıyordu. Nihayetinde, 2013 yılında 
belediye tarafından gündeme alınıp, yepyeni bir projeyle turizme kazandırılan nehir ve çevresinde 
geniş bir yaşam parkı inşa edildi. İnsanların, artık, dinlenebilip, hoşça vakit geçirebildiği bir yaşam 
alanına dönüşen Akarçay Kültür Park, Afyon’un simgesel yerlerinden biri haline geldi. Günümüzde 
Akarçay Nehri etrafında, çocuklar için oyun parkları, seyir terasları, yürüyüş, mesire ve piknik 
alanları bulunuyor. 

-------------------------------------------------Damak Zevkleri---------------------------------------------

*****Çullama Köfte*****
Kıyma, ince bulgur, ve yumurtadan yapılan çullama köfte, yapılışı biraz zahmetli olsa da özellikle Afyon 
düğünlerinin vazgeçilmez lezzetlerinden. Köfteler, yuvarlak toplar şeklinde yaptıktan sonra yumurta, 
un ve yoğurt harcına bulanır ve kızgın yağda kızartılır. Bu bölgede genellikle patates püresi ile servis edilir.

*****Keşkek*****
Etli ya da tavuklu şekilde neredeyse her bölge ve yörede yapılan keşkek, Afyon’da sade olarak hazırlanır 
ve bu lezzetli yemek de özellikle düğün sofralarında yer alır. Buğday, kemikli et ve nohut ile birlikte çömlek
 içerisinde akşamdan fırına konulur. Kemiklerinden ayrılan etler keşkeğin içerisinde macun kıvamını 
alana kadar dövülür. Üzerine tereyağı ve pul biber eritilerek servise hazır hale getirilir.

***** Paçık*****
Paça eti, bayat Afyon ekmeği ve süzme yoğurt malzemeleri ile hazırlanır. Etin yaklaşık 2 saat 
kadar pişirilmesi gerekmektedir. Bu şifa deposu limon, sirke ve sarımsak ile lezzetlendirilerek tadına 
tat katılır. Önerimiz bu çorbayı üzerine tereyağı ve pul biberi kızdırarak içmeniz olacaktır.

*****Zürbiye***** 
Sadece iki ana malzemeden oluşan Zürbiye, kuşbaşı dana eti ve arpacık soğan ile yapılır. Kuşbaşı etleri
yumuşayıncaya kadar pişirildikten sonra suyu başka kaba alınır. Sonrasında arpacık soğanları bir 
tencerede üzerine su ilave ederek kaynatın. Soğanların suyunu süzdükten sonra etle birlikte aynı
 tencereye konulup üzerine salçalı sos eklenir ve pişmeye bırakılır.  Zürbiye, Afyon’un lezzetli ve 
doyurucu ana yemekleri arasında.

*****Bükme*****
Kıtır kıtır hamurun içinde alışılmışın dışında bir tat, mercimek .Genel olarak Afyon’da yapılan bir 
hamur işi olan bükmenin iç harcında; yeşil mercimek, maydanoz ve çeşitli baharatlar bulunmaktadır. 
Hamur katlarının arasına ezilmiş haşhaş ve sıvı yağ koyulur.

*****Afyon Sucuğu*****
 Sucuk Afyon’da çok önemli bir yere sahip hatta 264 farklı sucuk kangalından avize yapan bir tesis 
bile bulunuyor. Türkler Afyon sucuğunu Orta Asya’dan beri tüketmektedir. Ekim ve Kasım ayları sucuğu
 yapmak için en verişli zaman aralıklarıdır. Ayrıca sucuk yapımında orta yaşlı kasaplık hayvanlar 
kullanılır. Afyon’a yolunuz düşerse bu sucuk siparişi vermeyi  unutmayın.
