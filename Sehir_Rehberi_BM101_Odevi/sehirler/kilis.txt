-------------------------------------------------Mekanlar----------------------------------------------

***MKE Silah Müzesi***
Kırıkkale’nin önemli sanayii kuruluşlarından biri olan MKE Kırıkkale Silah Fabrikası’nın 
bünyesinde kurulan Silah Müzesi, 1990’lı yıllarda ziyarete açılmış ülkemizin kültürel 
öğelerini ve geleneklerini yansıtma amaçlı kurulmuştur. İçerisinde 15. yüzyıldan 20. yüzyıla 
kadar Osmanlı Devleti’nin ve çeşitli Avrupa ülkelerinin kullandığı aletlerin bulunduğu müzede 
sergilenen silahlar, askeri fabrikalardan ve Türkiye’nin dört bir yanından toplatılarak 
Kırıkkale’ye getirilmiştir.

***Sulu Mağara Yeraltı Şehri***
Arzu Bayırı Mevkii’nde yer alan mağara, kent merkezine 1 kilometre uzaklıkta Ankara 
Anadolu Medeniyetler Müzesi Müdürlüğü’ne bağlı örenyeri olarak ziyaretlere açılmış. Şehrin
en önemli tarihi yerlerinin başında gelmektedir. Yolu Kırıkkale’ye düşenler için fosil ve 
yarı yapay – yarı doğal olan bu mağarayı ziyaret etmenizi tavsiye ederiz.

***Ceritkale Kaya Mezarları***
Kırıkkale’nin en eski yerleşim alanlarından biri olan Ceritkale Köyü yakınlarında yer alan 
Kaya Mezarlarının Demir Çağı’na ait kaya yerleşmeleri olduğu biliniyor. Köyün hemen yakınında 
yer alan vadi içerisinde konumlanmış mezarlar, şehre yolu düşenlerin mutlaka ziyaret ettikleri 
tarihi açıdan öneme sahip yerler arasında geliyor.

***Hasandede Camii Ve Türbesi***
Kırıkkale’nin Hasandede Kasabası’nda yan yana yer alan Hasandede Camii ve Türbesi, 1605 yılında 
yaptırılmıştır. Yer alan iki türbeden biri Hasandede’ye ait iken diğeri oğulları Şeyh Halil İbrahim, 
Şeyh Mustafa ile kızı Ümmühan Ana’nın ortak türbeleridir. Kalın duvarlara sahip camiinin kuzey cephesinde 
taş söveli ve basık kemerli bir giriş kapısı yer alırken, doğu ve batı yönlerinde ise iki adet pencere 
bulunmaktadır.

-------------------------------------------------Damak Zevkleri---------------------------------------------

*****Yoğurtlu Tarhana Çorbası*****
Kırıkkale’de tarhana akşam yemeklerinin en güzel başlangıcı. Bu lezzetli çorbayı bir kere tadanlar 
kaşıklarını kaseden esirgeyemiyor. Üzerine tereyağında kızdırılmış nane de ilave edilince değmeyin 
keyfinize. 

*****Tuvalak*****
Yörenin en meşhur yemeklerinden biri olan Tuvalak, çorbaya benzeyen bolca sulu bir yemek. İçerisinde 
hem et hem de bulguru barındıran bu besin değeri yüksek yemeğin içerisine dilerseniz nohut da ekleyebilirsiniz. 
Yolunuz Kırıkkale’ye düşerse denemekte fayda var!

*****Katma Aşı*****
Kırıkkale’nin meşhur lezzetlerinden bir diğeri de Katma Aşı. Ayran ve yarmanın ahenkli uyumunu 
hissedeceğiniz bu pratik lezzetin tadına doyum olmuyor.

*****Sızgıt*****
Sızgıt, Kırıkkale’ye özgü yemeklerden biri. Her yörenin farklı farklı yorumladığı bu yemek küçük 
küçük kesilmiş etlerin, kuyrukyağıyla birlikte kavrulmasından oluşuyor. Genellikle şehirde Kurban 
Bayramı’nın geleneksel yemeği olan sızgıtı, Kırıkkale’nin hemen hemen her restoranında bulmanız mümkün.


