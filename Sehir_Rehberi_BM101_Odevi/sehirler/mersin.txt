-------------------------------------------------Mekanlar----------------------------------------------
***Kleopatra Kapısı***
 Bizans Dönemi’nde kent surlarının Dağ, Adana ve Deniz olarak üç kapısı yer alırmış. 
Evliya Çelebi Seyahatnamesi’nde Tarsus’dan bahsederken buradaki kapı için İskele Kapısı 
ismini vermiştir. 18. yüzyılın sonlarına dek üç kapı da sapasağlam gelmiş olup 
Mısırlı İbrahim Paşa 1835 yılında hepsini yıktırmış ve yalnızca tek kemerli Deniz Kapısı kalmıştır.
Ünlü Mısır kraliçesi  Kleopatra’nın Romalı sevgilisi General Antonius ile görüştüğü 
Tarsus ilçesindeki Gözlü Kule’de büyük bir tören eşliğinde karşılanmışlar 
ve Deniz Kapısı’ndan şehre girmişlerdir. Bundan böyle de ismi Kleopatra Kapısı olarak kalmıştır.

***Kız Kalesi***
 Bir diğer adıyla Deniz Kalesi olarak anılan Kız Kalesi, aynı adı taşıyan mahallenin sahilinde 
konumlanan bir adacığın üzerinde yer almaktadır. Kalenin üzerinde yer alan kitabeye göre, 
1119 yılında I. Leon tarafından yaptırılan kale, Korykos Antik Kenti’nin içinde bulunuyor. 
Bir dönemde korsanların barınak olarak kullandığı bilinen bilgiler arasındadır.
Geçtiğimiz yıllarda Mersin Arkeoloji Müzesi’nin yaptığı kazı çalışmaları esnasında kalenin 
ortasında bir yapı kompleksi bulunmuştur. Bu kompleksin içinde bir de şapel yer almaktadır ve kalenin 
avlusundaki şapelden bile daha eski olduğu öğrenilmiştir. Sahilden 600 metre uzaklıktaki ihtişamlı 
görüntüsüyle görenleri büyüleyen kaleye, deniz bisikleti kiralayarak ulaşabilirsiniz.

***Kırk Kaşık Bedesteni***
Akdeniz’de olup da, ticaretten bahsetmemek olmaz. Anadolu şehirlerinde önemli yer tutan Bedestenlerden 
birisi de Mersin’in Tarsus ilçesinde bulunuyor. Ramazanoğulları Beyliği’nden İbrahim Bey tarafından 
1579 yılında yaptırılan Bedesten,Yapıldığı ilk dönemlerde aşevi ve medrese olarak faaliyet veren bedesten, 
Cumhuriyet’in ilanından sonra kapalı çarşıya dönüştürülmüştür.
Eski ismiyle Beyaz Çarşı olarak anılan bedestende; yöresel el sanatlarına ait seramik, ahşap, bakır, gümüş, deri, 
dokuma turistik hediyelik ürünler olmak üzere, yöresel damak tatlarının bulunduğu yiyecek ve içeceklerin 
satışı yapılmaktadır. İçinde pek çok dükkanın olduğu Bedestene, 
Mersin’den dönmeden önce birkaç hediyelik eşya almak için de gelebilirsiniz.

*****Mersin Atatürk Evi Müzesi***
MeMersin’in Akdeniz ilçesinde bulunan Atatürk Evi Müzesi, 1897 yılında 
Almanya Konsolosluğu Christman tarafından yaptırılmıştır. 1925 yılında Atatürk 
ve eşi Latife Hanım 11 gün boyunca kalmışlardır. Evin kamusallaştırılması fikrinin kabul görmesi üzerine 
restore edilerek yenilenmiş ve 1992 yılında ise Atatürk Evi ve Müzesi olarak hizmete açılmıştır. 
Kültür Bakanlığı’nın mülkiyeti olan evde; Atatürk’ün Mersin’i ziyaret ettiği sırada çekilmiş fotoğrafları 
ile Anıtkabir’den buraya getirilen yirmi iki tane kişisel eşyası yer almaktadır.
------------------------------------------------Damak Zevkleri----------------------------------------------
*****Tantuni*****
Tantuni, şüphesiz Mersin’in sembollerinden biri. Ülke çapında bir üne kavuşan tantuniyi, 
hemen hemen her şehirde yemeniz mümkün olsa da, Mersin’deki bir başka. 
Ortası çukur özel bir sacda sotelenen etin pişmesinin ardından, lavaşla ya da ekmek arası olarak servis edilir. 
Acı yemeyle ilgili bir sorununuz yoksa; tantuniyi, acı biber turşusuyla yemenizi tavsiye ediyoruz.

*****Batırık*****
Batırık, birçoğumuzun mercimek köftesi olarak bildiği yemeğin biraz daha farklı bir türü. 
Ana maddesi ince bulgur olan yemeğin, sıvı ve kuru olmak üzere iki çeşidi var. 
Fıstık, susam ve az miktarda tahinin de bulunduğu batırık, 
Mersin’de tadına bakmanız gereken yemeklerin başında yer alıyor.
*****Tarsus Kebabı*****
Adana kebaba benzerliği ile dikkat çeken Tarsus kebabı, 
son yıllarda popüler olmaya başlayan bir lezzet. 
İki kebabı birbirinden ayıran en önemli detay: Soğan. Dürüm 
ve porsiyon olarak servis edilen Tarsus kebabı, özellikle et ve soğan birlikteliğini sevenler için ideal.
