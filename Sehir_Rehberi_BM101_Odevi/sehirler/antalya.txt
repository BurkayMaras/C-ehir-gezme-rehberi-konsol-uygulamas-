-------------------------------------------------Mekanlar----------------------------------------------

***Suna & İnan Kıraç Kaleiçi Müzesi*** 
Suna ve İnan Kıraç tarafından satın alındıktan sonra 1993-1995 yılları arasında restorasyonu 
yapılan Kaleiçi Müzesi, Akdeniz kültürüne ait ögeleri bünyesinde barındırıyor.
Aya Yorgi Kilisesi ve geleneksel Antalya evi ile iki binadan oluşan müze, aynı zamanda iki farklı 
konsepte sahip. Geleneksel evde kına gecesi, damat tıraşı, kahve ikramı gibi kültürümüzde yer 
alan unsurların betimlemeleri mevcut. Aya Yorgi Kilisesi’nde ise Kıraç çiftine ait kültür ve sanat 
eserleri sergileniyor.

***Konyaaltı Plajı***
Antalya’nın en popüler halk plajlarındandır. İçerisinde şezlong ve şemsiye kiralaması için para 
ödemeniz dışında başka bir ücrete tabii tutulmuyorsunuz. Temiz denizi, altın rengi kumsalları 
sayesinde dilediğiniz gibi yüzebilecek ve plajın tadını çıkarabileceksiniz.

***Phaseslis Plajı***
Antalya’nın batı kıyılarında olan Phaselis Plajı, siz ve çocuklarınız için en uygun plajlardan. Diğer 
plajlara göre daha sığ ve temiz olan plaj, çocuklarınız için daha güvenli bir yüzme ortamı oluşturmakta. 
Batı kıyılarında gidebileceğiniz en güzel plajlardan Phaselis’i ziyaret etmenizi öneririz.

***Adrasan Kıyıları*** 
Adrasan Kıyıları, doğanın ve yeşilin buluştuğu eşsiz bir yer. Kafanızı dinleyebileceğiniz en huzurlu ve 
sakin yerlerden olan Adrasan Kıyıları, el değmemiş doğal bir cennet. Birçok turist tarafından ziyaret 
edilen Adrasan Kıyıları oldukça görkemli sahillere sahip. Burada yapacağınız tek şey güzel deniz, 
güneş ve temiz havanın tadını çıkartmak olacak.

***Köprülü Kanyon Milli Parkı***
Isparta’nın Sütçüler ilçesinden başlayarak Antalya’ya dökülen ülkemizin en uzun kanyonu olan 
Köprülü Kanyon, dünyaca ünlü rafting yapılan yerlerden olan Köprüçay’ın içinden geçen Antalya’nın
en önemli milli parkları arasında. Köprülü Kanyon, Isparta’nın Sütçüler ilçesinden başlıyor ve 
Antalya’da denize dökülüyor.
Milli parkta yapılacak en önemli etkinliklerden biri olan rafting yaz mevsiminde ortalama 7 bin 
kişinin yaptığı ve herkesin rahatlıkla yapabileceği kolay bir spor. Ayrıca burada kamp yapabilir, 
karavan kiralayabilir, doğanın yeşilliği ve huzuruna kapılarak dinlenme fırsatı bulabilirsiniz.
Raftingin yanı sıra doğa yürüyüşleri, jeep safari, kanyon geçişleri gibi doğa aktiviteleri de yaparak 
eğlenceli zaman geçirebilirsiniz. Antalya yakınlarındaki deniz manzaralı piknik noktaları 
arıyorsanız, işte tam adres burası!

***Karain Mağarası***
Antalya’nın Yağca Köyü’nde yer alan Karain, ülkemizin en büyük mağaralarından biridir. Burası, 
ülkemizdeki mağaralar listesinde, içinde insan yaşamış olan en büyük mağaradır. Adım adım 
ilerlerken, giderek derinleşen odalar ve büyüleyici bir atmosfer, 500.000 yıl öncesinden izler taşıyan 
Karain Mağarası’nda sizleri bekliyor.

-------------------------------------------------Damak Zevkleri---------------------------------------------

*****Enginarlı Girit Kebabı*****
Antalya’nın yöresel yemekleri listemizin ilk sırasında, Yunan adalarından şehre gelmiş en lezzetli 
tatlardan biri olan Enginarlı Girit Kebabına yer verdik. Bu leziz yemeği köfteyle yapanlar olsa da 
aslında orjinal halinde kuşbaşı et, enginar ve taze soğanla yapılıyor.
Kuş başı etlerimizi bir tencerede margarin ile birlikte koyup suyunu çekene kadar kavuruyoruz. 
Sonrasında arpacık soğanlarımızı ilave ederek 3-4 bardak su katıyoruz. Etin pişmesine yakın bir 
zamanda enginarlarımızı dört parçaya bölerek yemeğimizin içine katıyoruz. Tuz ve biberini 
ekledikten sonra ocaktan alıp üzere kıyılmış dere otlarını serpiyoruz.

*****Hülüklü Çorba*****
Gülüklü olarak da bilinen çorba; nohut, köfte ve salça ile yapılıyor. Tavuk etli, sarımsaklı ve 
yoğurtlu bir çeşiti de bulunan çorba Antalya mutfağının vazgeçilmez lezzetlerinden. Ayrıca Alanya 
düğünlerinde sıkça servis edilen çorbadır. Öncelik olarak gülük adı verilen köfteler hazırlanır ve 
kızartmak üzere tencerede kızan yağa bırakılır. Bir başka tencerede ise tereyağı,salça ve domates 
rendesi kavrulur.
Üzerine 1 bardak tavuk suyu olmak üzere 5 bardak su eklenir.  Suyumuz kaynadıktan sonra 
üzerine pirinç ilave edilerek 5 dakika kadar kaynaması beklenir. Ardından köfte, tavuk ve 
nohutları içerisine atıyoruz. Nane ve limon suyunu da ekledikten sonra tenceremizi ocaktan 
alabiliriz. Antalya’nın yöresel yemekleri üzerine bir sofra kurmak isterseniz, başlangıç olarak 
Hülüklü Çorbayı tercih edebilirsiniz.

*****Cive Yemeği***** 
Pirinç ya da bulgur ve domatesle yapılan Cive Yemeği hem kolay yapımı hem de lezzetiyle 
Antalya’nın en sevilen sebze yemeklerinden.Soğan, domates, biber, patlıcan doğranır ve üzerine 
yağ, pirinç, tuz ilave edilerek kavrulur. Yemeğimizin altını kapatmadan önce fesleğen,nane ve 
sarımsak konularak sıcak bir şekilde servis edilir.

*****Gökçesu Pilavı***** 
Nohut, dereotu, havuç ve maydanozdan yapılan Gökçesu Pilavı, yapılışıyla bildiğimiz pilavlardan 
farklı ve tadıyla klasik pilav lezzetinden daha da güzel diyebiliriz.

*****Alanya Bohçası***** 
Krep hamuruyla hazırlanan Alanya bohçası, iç harcına göre isteğinize göre kahvaltıda, 
öğle ya da akşam yemeğinde de sofralarınıza eşlik edecek lezzetler arasında. Kahvaltı ve öğle 
yemeklerinde içine peynir, akşam yemeğinde ise kuzu eti koyarak sofralarınızı şenlendirebilirsiniz.

*****Hibeş***** 
Yöreye ait olan Hibeş, hem meze hem de sos olarak kullanılıyor. Tahinin limon suyu, baharat
ve sarımsaktan elde edilen hibeş, içindekilerden dolayı oldukça yoğun bir tada sahip. Et, tavuk 
yemeklerinin ve makarnanın yanında sos olarak kullanabileceğiniz gibi ekmeğe sürerek de 
yiyebileceğiniz muhteşem bir tat.
 