-------------------------------------------------Mekanlar----------------------------------------------

***Güzelyurt Evleri*** 
Aksaray’ın Güzelyurt ilçesinde yer alan tarihi evler, şehir merkezine 28 km mesafede yer alıyor. 
Genellikle Kapadokya’ya gelen turistlerin uğradığı köy, eskiden Rumların yaşadığı evlerden oluşuyor. 
Kurtuluş Savaşı sonrasında yaşanan Mübadele nedeniyle Türklerin yerleştiği evler, günümüzde ev ya
 da butik otel olarak kullanılıyor.

***Güvercinkayası***
Aksaray geziniz sırasında mutlaka görmeniz gereken yerlerden bir diğeri de, binlerce yıllık tarihiyle 
günümüze ışık tutan Güvercinkayası. Aksaray’ın Çatalsu Köyü’nde yer alan tarihi alan, 1996 yılından
beri kazı çalışmalarının devam ettiği bir höyük. Hayvan kemiklerinden kale surlarına kadar pek çok
kalıntıya rastlanılan höyüğün tarihinin Kalkolitik döneme kadar uzandığı düşünülüyor. Mamasun
Barajı’nın yanı başında yer alan höyüğü, ücretiz olarak ziyaret edebilirsiniz.

***Zinciriye Medresesi***
Aksaray’a gelmişken tarihi medresesi Zinciriye Medresesi’ni de mutlaka ziyaret etmelisiniz. 1336 
yılında Karamanoğulları Beyliği’nden Yahşi Bey tarafından yaptırılan medrese, Aksaray’ın yöresel 
taşı olan tüf taşından ve kesme moloz taştan inşa edilmiş. Kemerli bölümleri ve geniş avlusuyla ilgi 
çeken medrese, Aksaray merkezde yer alan Ulu Camisi’ne de 200 metre kadar yakın bir mesafede yer 
alıyor. 8 ayrı bölümden ve 4 revaktan oluşan medrese, tarihi öneminin yanı sıra mimari açıdan da
oldukça zevkli bir gezi noktası olabilir.

***Saratlı Kırkgöz Yeraltı Şehri*** 
Aksaray’ın şehir merkezine 22 km mesafede yer alan Kırkgöz Yeraltı Şehri, tüf kayaların oyulmasıyla
yapılan oldukça eski bir yaşam alanı. Yeraltı şehrinin 7 katlı olduğu biliniyor, ancak günümüzde 
gezebileceğiniz yerler sadece 3 kat. Toplamda 40 ayrı odanın bulunduğu gezi alanı yılda 150 binden 
fazla turist ağırlıyor. Oldukça etkileyici bir ambiyansa sahip olan şehrin tek eksik yanı ise çok fazla 
bilgilendirme yapılmıyor oluşu. İçeride herhangi bir yönlendirme tabelası bulunmadığı için kendinizi
labirentte hissedebilirsiniz.

***Aksaray Müzesi***
Bir şehrin kültürel ve tarihi dokusunu en iyi anlayabileceğiniz yerlerden birisi de hiç şüphesiz müzeleri
oluyor. Aksaray’ın şehir merkezine 3 km kadar yakın bir mesafede yer alan şehir müzesine, şehir
içinden kalkan toplu taşıma araçlarıyla kolayca ulaşabilirsiniz. Aksaray’ın binlerce yıllık höyüklerinde
ve tarihi eserlerinde yapılan kazı çalışmaları sonucunda ortaya çıkan 16 bine yakın eserin sergilendiği
müze, 2004 yılında Zinciriye Medresesi’nden bugün ki binasına taşınmış.

***Somuncu Baba Türbesi***
Aksaray gezilecek yerler listemize, şehrin en bilinen yerlerinden biri olan tarihi Somuncu Baba 
Türbesi’yle hız kesmeden devam ediyoruz. Aksaray’ın merkezinde yer alan Gençosman Mahallesi’ndeki
türbe, şehre gelenlerin en sık ziyaret ettiği dini noktaların başında geliyor. Yaşamının bir dönemini 
geçirdiği Aksaray’da kurulan türbe, Ervah Mezarlığı’nın bulunduğu alanın hemen ön kısmında yer alıyor.

-------------------------------------------------Damak Zevkleri---------------------------------------------

*****Sıkma*****
Farklı yörelerde de sıklıkla yapılan sıkma, Aksaray mutfağının temel yiyecekleri arasında yer alıyor.
Binbir maharetle yoğurulan hamurların, el açması lavaşlar haline getirilerek pişirdikten sonra
İçerisine peynir, tereyağ ve taze çökelek ile harmanlanarak yenilen harika bir yemek haline gelen
sıkmalar, özellikle kahvaltı sofralarında yerini alıyor.

*****Bamya Çorbası*****
Aksaray yöresel yemekler listemize, Aksaray’ın meşhur yemeği bamya çorbası ile devam ediyoruz.
İyice temizlenen bamya ve kuşbaşı kesilmiş et ile yapılan çorba, yoğun bir kıvamı olduğu için oldukça
doyurucu ve besleyici bir lezzet haline geliyor. Başlangıç olarak yenilen çorba, özellikle akşam
yemeklerinin vazgeçilmezi.

*****Aksaray Tava***** 
Aksaray yöresel yemekler listesi yapıp da, meşhur Aksaray tava yemeğinden bahsetmemek olmaz. 
Özel yapım kaplarda pişirilen Aksaray’ın en meşhur yemeği tava, bolca kuzu eti, domates, biber,
sarımsağın muhteşem uyumunu hissedeceğiniz harika bir yemek. Lezzetinden parmaklarını yiyeceğiniz
Aksaray Tava, şehre varır varmaz yiyeceğiniz ilk yemeklerden biri olmalı.

*****Mantarlı Bulgur Pilavı***** 
Pilavın her türlüsünü sevenlerdenseniz, Aksaray yöresel yemekler listesinde yerini alan Aksaray 
usulü bu harika bulgur pilavını da seveceğinize eminiz. Mantar ve çeşitli baharatlarla yapılan bulgur 
pilavı, oldukça ilginç bir lezzete sahip. Bulgur ve mantar ikilisini daha önce hiç denemediyseniz, mutlaka 
denemelisiniz.

*****Dolaz***** 
Aksaray’da un helvası dendiğinde akla dolaz tatlısı gelir. Unun rengi koyulaşana kadar kavrulması 
sonrada sütle buluşmasından oluşan bu tatlı, muhallebi kıvamını alıp pürüzsüz olana kadar
pişiriliyor. Servis esnasında ise tereyağı eklemek ise şart. Aksaray’ın pek çok tatlıcısında kolaylıkla
bulabileceğiniz meşhur dolaz tatlısının tadını seveceğinize eminiz.

*****Papara***** 
Türkiye’nin her şehrinde olduğu gibi Aksaray’da da halk bayatlamış ekmeleri çöpe atmak yerine,
kullanmayı tercih ediyor. Hemen bir Papara yapıp kurumuş ekmeklerden harikalar yaratan 
Aksaraylılar, yağda kavrulan soğan ve salçayı bayat ekmeklere döktükten sonra isteğe göre
yoğurtlayarak tüketiyor.
