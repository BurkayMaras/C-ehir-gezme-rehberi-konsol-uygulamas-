-------------------------------------------------Mekanlar----------------------------------------------
***Sığırlık Kalesi*** 
Erken Bizans Dönemi’nden kalma olduğu bilinen Sığırlık Kalesi, bir bölümü ayakta kalmış şehrin 
önemli tarihi yapılarından biridir. Sütçüler ilçesine bağlı Asar Mahallesi’nde yer alan kalıntı 
tarihi eser, buradaki tepenin kuzey yamacına kurulmuş. Sur duvarları ve köşelerde yer alan birkaç 
kule dışında tahrip olmuştur.

***Eğirdir Kalesi***
M.Ö. 4. yüzyılda inşa edilen Eğirdir Kalesi; iç kale ve dış kale olarak dizayn edilmiş. Ancak, 
sadece iç kale günümüze kadar ulaşabilmiş. Roma ve Bizans döneminde de kullanılan ve defalarca 
onarılan kale, artık turistik amaçlı hizmet veriyor. Kalenin dışarıdan görünümü ne kadar büyüleyici
ise, kaleden manzarayı izlemek de o kadar keyifli.

***Adada Antik Kenti***
Pisidia bölgesindeki bir diğer antik kent olan Adada Antik Kenti, Isparta’nın Sütçüler ilçesinde 
bulunuyor. Toros Dağları üzerinde yer alan kent, günümüze ulaşan kalıntılarının yanı sıra; Zeus, 
Herakles ve Dionysos tasvirlerinin bulunduğu sikkeleriyle de dikkat çekiyor.

***Antiocheia Antik Kenti***
Antalya, Burdur ve Isparta’nın kapsayan Pisidia bölgesindeki Antiocheia Antik Kenti, devasa tiyatrosu
ve tapınağı ile görülmeye değer yerlerden biri. Her ne kadar kalıntıları günümüze ulaşmış olsa da, 
bu yapılar Isparta’da antik döneme ait en önemli eserler olarak kabul ediliyor. Tarihi M.Ö. 281 yılına
dayanan kent, Yalvaç ilçesine 1 km uzaklıkta bulunuyor.

***Lavanta Vadisi*** 
Ülkemizin en önemli gül üretim yerlerinden biri olan Isparta son dönemlerde adını lavanta üretimiyle
de duyurmaya başladı. Özellikle Keçirborlu’da bulunan; Lavanta Vadisi, Kuşçular, Kuyucuk Ardınçlı ve
Aydoğmuş köylerinde üretimi yapılmaktadır. Her yıl temmuz ve ağustos aylarında muhteşem manzarası ve
kokusuyla ziyaretçileri kendisine çekiyor.

-------------------------------------------------Damak Zevkleri---------------------------------------------

*****Oğmaç Çorbası***** 
İçerisinde domates, soğan, tereyağ, salça ve isteğe bağlı eklenen çeşitli baharatlar yer alan bu çorba 
hem faydalı hem de doyurucu bir başlangıç olabilir…

*****İrmik Çorbası*****
İrmik çorbası, irmiğin faydaları sebebiyle bebekler için sıklıkla hazırlanan bir yemek. Isparta mutfağında
leziz başlangıç yemekleri arasında giren bu lezzet, pratik yapımı ve koyu kıvamıyla sevilerek tüketiliyor.
Daha da faydalı hala getirmek için zeytinyağı ve et suyu ile pişirilen irmik çorbası, çoğu restoranın 
menüsünde de karşınıza çıkabilir.

*****Banak***** 
İskendere benzer bir şekilde tabağın altında pide yer alıyor. Sonrasında pişen et pidelerin üzerine konuluyor
ve lezzetine doyum olmayan banak ortaya çıkıyor.

*****Bakla Borani***** 
Bakla boranide baklanın; zeytinyağı, soğan, bulgur ve yoğurt kullanılıyor. 

*****Gül Lokumu***** 
Elbette lokum satılan hemen hemen her yerde gül lokumu bulabilmeniz mümkün. Ancak, daha önce Isparta’da gül
lokumu yemediyseniz, bugüne kadar yediğiniz gül lokumlarının birçoğu yapay gül suyuyla yapılmış olabilir. 
Isparta’da ise gül lokumları gerçek gül suyundan yapılıyor. Rengi, kokusu ve tadıyla daha ilk ısırıkta bunu
fark edeceksiniz.
