-------------------------------------------------Mekanlar----------------------------------------------

***Baksı Müzesi***
 Bayburt gezilecek yerler listesindeki ilk durağımız: Baksı Müzesi! Bayburt’ta yer alan Baksı Müzesi, 
Türkiye’deki en özel müzelerden biri olarak bilinmektedir. Gerek tasarımı gerek bulunduğu konum 
nedeniyle oldukça ilgi çekici bir konuma sahip olan müze, Prof. Dr. Hüseyin Koçan ve ekibi tarafından 
kurulmuştur.

***Kenan Yavuz Kültür Evi ve Etnograyfa Müzesi***
Bayburt’un kültürel etkinlik alanı ve müzelerinden biri olan Kenan Yavuz Kültür Evi ve Etnografya 
Müzesi, şehirdeki kaliteli bir kültür sanat etkinliği adreslerinden biri olarak karşımıza çıkıyor. Bayburt 
şehir merkezine 40 kilometre mesafede yer alan kültür evi, Demirözü Barajı’nın da yer aldığı aynı 
isimli Demirözü Vadisi’nde bulunuyor. Eski adı Loru olan tarihi bir konakta hizmet veren müzenin, 
2003 yılından 2015 yılına kadar süren uzun bir birikim ve girişimin sonucu olarak ortaya çıktığı biliniyor.

***Yakupabdal Tabiat Parkı*** 
Bayburt’un şehir merkezine 60 kilometre mesafede yer alan Yakupabdal Tabiat Parkı, Bayburtluların
hafta sonları veya yaz aylarında doğayla iç içe keyifli bir gün geçirmeleri için ziyaret ettikleri 
parklardan biri olarak karşımıza çıkıyor. Dolayısıyla Yakupabdal Tabiat Parkı’nı sizler de Bayburt 
gezilecek yerler listenize mutlaka ekleyin!

***Kaleardı Şehir Parkı*** 
2016 yılında Bayburt Büyükşehir Belediyesi tarafından yapımına başlanan Kaleardı Şehir Parkı, 
2017 yılında hizmete açılmış. Oldukça geniş bir alanda inşa edilen ve düzenlenen park, içerisinde yer 
alan sosyal donatılarla Bayburtlulara oldukça keyifli bir ortam sunuyor.

***Kop Dağı Kayak Merkezi*** 
Kış turizmi dendiğinde, Bursa – Uludağ gibi alternatifler dışında akla gelen kayak merkezlerinden 
birisi de, Bayburt’un Kop Dağı’nda yer alan kayak merkezi. Bayburt ve Erzurum’un kesiştiği noktada 
yer alan kayak merkezi, 3000 metrelik rakımıyla, oldukça yüksek bir alanda yer alıyor. Kolay bir ulaşım 
noktasında yer aldığı için ziyaret sırasında ulaşım sorunu yaşamayacağını düşündüğümüz kayak 
merkezi, şehir merkezine 43 km uzaklıkta bulunuyor.

***Çoruh Nehri*** 
 Listemizin başında yer alan doğal güzelliklerden birisi olan Çoruh Nehri, Türkiye’nin sahip olduğu en 
önemli miraslardan biri olarak karşımıza çıkıyor. Ülkemizde doğup, Gürcistan’ın denizine dökülen nehir, 
431 kilometrelik uzunluğunun 410 kilometresini ülkemizin sınırları içerisinde geziyor. Mescid Dağı’ndan 
doğan nehir, Bayburt ve Artvin üzerinden geçerek Gürcistan’a ulaşıyor.

-------------------------------------------------Damak Zevkleri---------------------------------------------

*****Kesme Çorbası***** 
Bayburt yöresel yemekler listemizin birinci maddesinde, şehirde en sık tüketilen çorbalardan biri olan 
kesme çorbası yer alıyor. Kesme çorbası Bayburt’ta bir başlangıçtan ziyade bir yemek olarak tüketiliyor.
Açılan hamurdan ince ince kesilen makarnaların katıldığı çorbada mutlaka soğan, mercimek ve dargın 
yer alıyor. Denemekte fayda var!

*****Tatlı Çorba*****
İçerisine kuşburnu atılan şehrin farklı çorbalarından biri de tatlı çorba. İçerisinde pişmiş kayısı, üzüm, 
erik ve incir katılan çorba en son fındık ile süslenerek servis ediliyor. Tatlı çorbanın şehirde sevenleri çok. 
Denemenizi tavsiye ederiz!

*****Kara Pancar Yemeği*****
Bayburt usulü kara pancar yemeğinin tadı bir başka. İnce kıyılmış soğanları yağda iyice kavurduktan 
sonra salça ve etlerin pişirilmesi ve son olarak da içerisinde yeşil mercimek, bulgur ve haşlanmış efelikler 
eklendi mi tadından yenmiyor.

***** Ekşi Lahana Yemeği***** 
Bayburt yöresel yemekler listemizin ilginç lezzetlerinden birisi de ekşi lahana yemeği. Karadeniz 
yemeklerinin baş tacı lahana, Bayburt mutfağında da sıklıkla kullanılan sebzelerden biri. Şiddetle tavsiye 
edilen ekşi lahana da, soğanla birlikte kavrularak tam bir lezzet bombası haline gelen ve şehirde çok 
sevilen yemeklerden biri olarak karşımıza çıkıyor.

*****Galacoş Yemeği*****
Bayburt’a has lezzetlerden biri ise Galacoş yemeği. İçerisinde bol mercimek, et ve soğan yer alan 
yemekte, öncelikle servis tabağına bayat ekmekler diziliyor ardından sosla ıslanarak önceden 
hazırlanan mercimekli harç ilave ediliyor. Birde üzerine yoğurt ve tereyağlı sos gezdirildi mi tadından yenmiyor.

*****Lor Dolması*****
Türkiye’nin her yöresinde sevilerek tüketilen dolmanın bir çeşidi de, Bayburt yöresel yemekler listemizde 
yerini alıyor.Diğer dolmaları geri de bırakacak bir lezzet de Bayburt usulü lor dolması. Taze lorun 
içerisinde yumurta, süt, haşlanmış bulgur ve soğan ile karıştırılır ve iyice sıkılarak, yaprağa sarılarak 
yapılan yemek, üzerine terayağı dökülerek servis ediliyor.
