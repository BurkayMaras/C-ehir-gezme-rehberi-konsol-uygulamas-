-------------------------------------------------Mekanlar----------------------------------------------

***Sazova Bilim Kültür ve Sanat Parkı*** 
 Eskişehir Bilim Sanat ve Kültür Parkı, Eskişehir'in Sazova Mahallesi'nde 400 
bin metrekare üzerine kurulu park. İlk kez Ekim 2008'de Ramazan Bayramı süresince 
tamamlanmadan ziyarete açılmıştır. Parkta Nuh’un Gemisi’nin yanı sıra 25 bin 
metrekarelik bir gölet, park çevresinde dolaşan buharlı mini tren, çocuk oyun 
alanları, hayvanat bahçesi, bilim ve deney müzesi, konser alanları, amfi tiyatro 
bulunmaktadır. Eskişehir şehir merkezine araba ile ortalama 15 dakika uzaklıktadır. 
Daha çok çocuklar için tercih edilen parkın tam adı Eskişehir Sazova Bilim Sanat ve 
Kültür Parkı4 Eylül 2016 tarihinde Wayback Machine sitesinde arşivlendi.'dır. Hayvanat 
Bahçesinden akvaryuma, masal şatosundan korsan gemisine kadar birçok turistik aktiviteyi 
bu park içerisinde bulabilirsiniz.

***Yılmaz Büyükerşen Balmumu Heykeller Müzesi*** 
 Yılmaz Büyükerşen Balmumu Heykeller Müzesi, Türkiye'nin Eskişehir şehrinde yer alan 
bir müzedir. 19 Mayıs 2013'te açılmıştır. Türkiye'nin ilk balmumu müzesidir. Eskişehir 
Büyükşehir Belediye Başkanı Yılmaz Büyükerşen tarafından yapılan 166 heykel sergilenmektedir.
***Kentpark*** 
Patikaları, kafeleri ve plajıyla ünlü bir park.

***Karacahisar Kalesi*** 
 Karacahisar Kalesi, Eskişehir'in güneybatısında, Porsuk Çayı'nın yanındaki platonun 
üzerinde kurulmuş bir Bizans kalesidir. Deniz seviyesinden 1010 metre yüksekteki bir 
plato üzerinde kurulu olan kale surlarla çevrili olup, 200x300 metre ölçülerinde bir 
alanı kaplamaktadır.

-------------------------------------------------Damak Zevkleri---------------------------------------------

*****Çibörek***** 
 İsim benzerliğinden dolayı “çiğbörek” olarak akıllarda yer etse de gerçek adı “çibörek” 
olan yemek, Kırım Tatarları tarafından Eskişehir’e kazandırılmıştır. Soğan, kıyma, hamur 
ve baharatlardan oluşan çibörek, tartışmasız Eskişehir’in en bilinen lezzetidir ve yanında 
verilen soslarla birlikte yediğinizde bunun nedenini anlayacaksınız.

*****Kıygaşa***** 
 Eskişehir’de “kıygaşa” olarak anılan yemek, Türkiye’nin birçok ilinde farklı isimlere 
sahip. Kıygaşayı farklı kılansa; genelde hamuruna çörek otu ya da kıyma konulması. 

*****Met Helvası*****
 Hamur işlerinden sonra biraz da tatlılardan bahsedelim. Un, şeker, limon, yağ ve 
su ile hazırlanan met helvası, Eskişehir’in en meşhur tatlısı. Kuru yemişlerle de 
zenginleştirilen helvanın yapımı oldukça zor. Ancak endişelenmenize gerek yok. Eskişehir’de 
met helvası yapan işinin ehli birçok usta bulunuyor.

*****Göceli Tarhana***** 
 Kırılmış buğday olarak tarif edebileceğimiz göce ile hazırlanan tarhana çorbası, 
ilk kaşıkta damaklarda lezzet patlaması yaşatıyor. Yeşil mercimek, nohut, yoğurt ve 
göce ile hazırlanan çorba her derde deva olmasıyla da ünlü.

*****Abısta***** 
Abısta, kentte ekmek yerine geçen Çerkez asıllı bir lezzet.  Halk arasında 
"abaza ekmeği" olarak bilinen bu katık mısır unu ve abaza peyniri ile hazırlanıyor. 
Tadı ise oldukça lezzetli.
