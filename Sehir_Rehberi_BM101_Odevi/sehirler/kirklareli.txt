-------------------------------------------------Mekanlar----------------------------------------------

***Cacabey Medresesi***
Cacabey Medresesi, Kırşehir’in şehir merkezinde bulunmaktadır. Medrese, Selçuklu 
döneminde devlete büyük hizmetlerde bulunmuş, valilik de yapmış olan Cacabey ismiyle 
anılan Cacaoğlu Nureddin Cebrail tarafından 1272 senesinde yaptırılmıştır. Yapı inşası, 
Kılıçarslan’ın oğlu III. Keyhüsrev döneminde gerçekleştirilmiştir. Yapının kitabesinde ise 
“besmele” yazmaktadır ve dikdörtgen bir alan üzerine kurulmuştur. Kesme taşlardan inşa edilmiştir. 
Yapının sol tarafında ise Cacabey’in türbesi bulunmaktadır.

***Çarşı Camii*** 
Osmanlı dönemine ait Kırşehir’in önemli tarihi eserleri arasında bulunan 
Çarşı Camii, 1864 senesinde inşa edilmiştir ve Hüseyin Bey tarafından yaptırılmıştır. 
Minaresiz bir şekilde inşa edilmiş olan caminin yapımı sırasında kırlangıç tavan tekniği 
uygulanmıştır. Caminin son cemaat yeri ise yakın tarihte eklenmiştir. Caminin iç kısmında da 
birçok kısım yenilenerek günümüze taşınmıştır.

***Lale Camii***
Cami, Yenice Mahallesi sınırları içinde yer almaktadır. Caminin inşasında moloz ve kesme taş 
kullanılmıştır. Lale Camii’nin tam olarak yapım yılı bilinmemektedir ancak 13. yüzyıl eserlerinden 
olduğu ve geçmişte darphane olarak değerlendirildiği ancak bundan önce caminin duvarındaki bilgi 
yazısından anladığımız kadarıyla cami, Mengücük Hanedanı lalalarından biri tarafından kervansaray 
olarak da yaptırılmış olabilir. Caminin çatı kısmında üç kubbe bulunmaktadır. Cami, uzun yılların 
ardından 1990 senesinde restore edilmiştir. 

***Hamidiye Camii***
Sıradaki ziyaret noktası manevi ortamının yanı sıra farklı dizaynı ile de dikkatleri üzerine 
çeken bir ibadet mekanı… Hamidiye Camii, ilk olarak 1910 senesinde inşa edilmiş ancak daha sonra 
bakımsızlıktan harabeye dönmüştür. Azerbaycanlı bir mimar tarafından yeniden tasarlanan camide, 
Bakara Suresi’nin 22. ayetinde yer alan betimlemeler dikkate alınmış ve caminin duvarlarına buna 
göre cenneti andıracak şekilde doğadan figürler resmedilmiştir. Aynı zamanda caminin dış duvarında 
bulunan “Allah” yazısı da dikkat çekmektedir.

-------------------------------------------------Damak Zevkleri---------------------------------------------

*****Kırşehir Köftesi***** 
Besmeç adıyla da bilinen köfte, yağsız kıymadan ve esmer düğür denilen kısırlık bulgurla yapılıyor. 
Yoğrulan malzemelerle şekil verilen köfte, genellikle fırında ya da soba üzerinde pişiriliyor. Pek çok 
yörede farklı ismi alan Besmeç köftesi, Kırşehirlilerin en sevdiği et yemeklerinden.

*****Çullama***** Çullama aslında Türkiye’nin pek çok yöresinde farklı farklı isimlerle biliniyor, 
ancak en meşhuru Kırşehir’in çullaması. Tavuğun göğüs ve but kısmından yapılan çullama, haşlanıp 
kavrulduktan sonra uygun bir kase üzerinde tiftik tiftik hale getiriliyor. Üzerine dökülen pul biberli 
sos ile servise hazır hale gelen çullamayı, size de afiyetle yemek düşüyor.

*****Yoğurt – Ayran Çorbası***** 
Bir şehrin sofralarını zenginleştiren, yıllardır süre gelen ve değişmeyen en önemli lezzetlerinden 
birisi de şüphesiz ki çorbaları oluyor. Kırşehir yöresel yemekler listemizde yerini alan lezzetli çorba 
ise, meşhur ayran çorbası. Soğuk olarak tüketilen çorba, özellikle yaz aylarında sıklıkla tüketiliyor. 
İçerisinde yoğurt olmasının yanı sıra, isteğe göre buğday, nohut ya da mercimek eklenebiliyor.

*****Çömlekte Kuru Fasulye*****
Kuru fasulyeyi millet olarak çok seviyoruz. Hatta pilav ile birlikteyken Kerem ile Aslı, Ferhat 
ile Şirin muamelesi yaptığımız kuru fasulyenin yapımı, ülkemizde yer yer farklılıklar gösteriyor. 
Tencereden farklı olarak çömlek, fasulyeye farklı bir tat katıyor. Bol kuşbaşı ve ev yapımı salçayla 
yapılan fasulye, tek başına öğün olarak da tüketilebiliyor. Kırşehir’e yolunuz düşerse çömlekte pişirilen 
fasulyenin tadına bakmanızı öneriyoruz.
