-------------------------------------------------Mekanlar----------------------------------------------

***Ulu Cami***
Müslüman Araplar tarafından şehrin göbeğindeki  en büyük Hristiyan kilisesi olan Mar-Tama kilisesi, 
M.S 639 yılında camiye dönüştürülmüştür. Büyük Selçuklu Sultanı olan Melikşah, 1091 tarihinde restore 
ettirilmiştir. Bunun üzerine 1115 senesinde olan deprem ve çıkan yangının ardından büyük hasar alan 
cami yine 1240 senesinde halkın desteği ile yeniden onarılmıştır.
Kara taşlar kullanılarak inşa edilen caminin avlusunda bulunan şadırvanları ve farklı dönemlere ait; 
Selçuklu, Artuklu, Akkoyunlu, Karakoyunlu ve Osmanlı dönemlerine ait yirmi adet kitabe taşıdığı önem 
itibariyle oldukça mühimdir. Anadolu’daki en eski cami olma özelliğine sahip olan Ulu Cami, etrafında 
bulunan iki medrese ile anıtsal bir yapı olarak ilgi çekiyor. 705-715 yılları arasında yapılan cami yapısı 
itibariyle Şam’da yer alan Ümmiye ve Emevi camilerine benziyor. Ayrıca caminin içerisinde sibernetiğin 
babası olarak görülen El Cezeri’nin yapmış olduğu  güneş saati bulunmaktadır. Aynı zamanda, Hani 
Dağı’nın yamaçlarında kaynayarak büyük bir havuz oluşturan bu caminin altında su kaynağı da bulunuyor.

***Hevsel Bahçeleri***
Bölgede yaşamış olan tüm medeniyetlerin etkin ve kültüre ihtiyaçlarına karşılık özgünleştirilerek meydana 
getirilen bölgede, varlığını hala korumaktadır. Diyarbakır Kalesi ve Hevsel Bahçeleri Kültürel Peyzajı, 
surlar ve bahçeler olmak üzere iki ana bölümden oluşuyor olup yedi bin yıldır varlığını koruyan Diyarbakır 
Kalesi bahçeleriyle birlikte dünya tarihi adına önemli bir miras olma özelliğini taşımaktadır. Bahçe 
kültürünün oldukça mühim olduğu Diyarbakır, sivil bahçe olarak kendine has bir değer olarak yıllar 
boyunca halkın kullanımına açık olmuştur. Diyarbakır Kalesi ve Hevsel Bahçeleri, 2015 yılında UNESCO 
Dünya Kültür Mirası Listesi’ne girmeye hak kazanmıştır.
Dicle Üniversitesi’nin kampüsüyle birleşen bu bahçesinde eski zamanlarda çoğunluklu olarak ekilen; 
karpuz, soğan, roka, marul, şeftali, kaysı, elma, erik, armutun meşhur iriliğinin sebebinin ise güvercin 
gübresine borçlu olduğu bilinmektedir. Nehirdeki suyun çekilmesiyle birlikte oluşan bahçe 700 hektarlık 
bir alanı kapsıyor olup zamanla; Hosel, Hevsel ve Esfel isimlerini almıştır.
Güneydoğu Anadolu Bölgesi olan bahçe tam bir kuş cennetidir. 180’den fazla kuş çeşidinin yanında
susamuru, tilki, sansar, sincap ve kirpi gibi pek çok hayvanında barınağıdır. Göçmen kuşlar tarafından 
da uğrak yer haline gelmiş olup hem dinlenme hem barınma hem de korunma yeri olarak kullanılırken 
buraya özgü; boz alameceklerle pembe göğüslü ötleğenler, yabani şahin, kızıl şahin, yılan kartalı,küçük 
kerkenez, gökçe delice, kukumav, kerkenez ve arı şahini gibi yırtıcı kuşlara da yılın hemen her mevsiminde 
rastlanmaktadır.

***Ziya Gökalp Müze Evi*** 
1806 yılında bazalt taş kullanılarak yapılmış olan iki katlı yapı, 1876 yılında sosyolog yazar Ziya Gökalp’ın 
doğduğu evdir. Ziya Gökalp’in ailesi 1824 senesinde eve taşınmış, vefat ettikten sonra da Turizm 
Bakanlığı’nın isteği üzerine 1956 yılında ise müzeye çevrilmiştir. İçerisinde ünlü yazara ait eşya ve 
belgeler yer alan ev içe dönük şekilde inşa edilmiştir.
İç avlunun çevresine evin tüm bölümleri yerleştirilmiş şekildedir. Diyarbakır evlerindeki havuzu eyvanın 
güzel örneğini görebilirsiniz. Her sene binlerce turisti ağırlayan müze, Diyarbakır’ın etnik evleri baz 
alınarak inşa edilmiştir. Haremlik Selamlık olarak iki bölümden meydana gelen ev, 2014’te gerçekleşen 
eylemler sırasında hasar görmüş, kütüphanesi ise yok olmuştur. 2016 senesinde ise onarılarak eski 
haline getirilmiştir. Müze içerisinde sergilenen eserler geçmişe ışık tutmaktadır.

***Cahit Sıtkı Tarancı Müzesi*** 
Ünlü şair Cahit Sıtkı Tarancı’nın doğup büyüdüğü ev, 1733 senesinde yapılmış olup diğer tüm evlerde 
olduğu gibi kültürel ev yapısını koruyarak tüm özelliklerini taşımaktadır. Avlu etrafında sıralı şekilde 
dört kattan meydana gelen evin tamamı bazalt taşı kullanarak inşa edilmiştir. İklim şartlarına uygun 
olarak yazlık olarak kuzeyde, kışlık olarak güneyde, ilkbahar doğuda ve sonbaharda ise batıda kalınması 
üzerine bölümlendirilmiştir.
 Kuzey kısımda mutfak yer alırken güneyde ise hamam bulunuyor. İrili ufaklı 14 odadan, mutfaktan, 
kilerden ve tuvaletten oluşan evin en mühim yeri  iki katlı olan yazlık kısmıdır. Buranın ikinci katında 
çift kemer açıklı eyvan ile büyük bir asıl oda yer al almaktadır. 1973 senesinde Kültür Bakanlığı 
tarafından Cahit Sıtkı Tarancı’nın ailesinden alınmış ve 1974 senesinde ise onarılarak Cahit Sıtkı 
Tarancı Kültür Müzesi olarak siz ziyaretçilerine açılmıştır. İçerisinin bir kısmı etnografya müzesi 
olarak kullanılırken bir kısmı ise  şaire ait kişisel eşyalar sergileniyor.

***İskender Paşa Konağı*** 
İsmini bulunduğu mahalleden ve Diyarbakır’ın valisi alan İskender Paşa Konağı, 1551 senesinde inşa 
edilmiştir. Kanuni döneminde vali olan İskender Paşa, aynı sene içerisinde bir de cami yaptırmıştır. 
500 senelik tarihi ile günümüzde sapa sağlam duran yapı, L şeklinde yapılmış olup haremlik selamlık 
olarak bölümlere ayrılmıştır. Sur içinde yer alan konağın geniş odaları 40 odası ve güzel bahçesiyle 
tüm turistlerin dikkatini çekmektedir. Tarihi dokusunu günümüzde hala koruyan  konağın altında bir 
de kafe bulunuyor. Ziyaret ettiğiniz sırada geniş avlusunda kahvaltı yapabilir veya bir şeyler 
yudumlayarak yorgunluğunuzu atabilirsiniz.

***Göletli Park*** 
Merkez ilçede yer alan Gölet Park, mimari açıdan ilgi çekiyor olup yaz kış yoğundur. 2011 yılında 
yapılmaya başlanan 55 bin metrekarelik bir alanı kapsayan Göletli Park’ın 10 dönümü gölet olarak 
kullanılmakta. Diyarbakır’daki ilk su parkı olma özelliğini taşıyan park adanın üzerinde; üç adet kafe, 
büfe, yarımada şeklinde amfi tiyatro, yürüyüş parkurları ve oturma yerleri bulunuyor. Gölde bir deniz 
bisikletiyle kısa bir gezinti yapabilir ve yeşil alanlarda mola verebilirsiniz.

-------------------------------------------------Damak Zevkleri---------------------------------------------

*****Meftune***** 
Meftune, Diyarbakır’ın adını en çok duyurmuş yöresel lezzetlerinden biridir. Bu harika lezzeti 
deneyimlemek için Diyarbakır’ın restoranlarına gidebilir ya da yöre halkının evine misafir olabilirsiniz. 
Meftune denildiği zaman akla ekşi bir tat gelir. Ancak bu ekşiliğin nedeni tarif hazırlanırken kullanılan 
sumaktır. Zaten lezzeti bu kadar ünlü hale getiren de ekşi tadı denebilir. Asıl meftune et ile yapılır. 
Ancak kabak ve patlıcan eklenerek de hazırlanan versiyonları bulunmaktadır.
Diyarbakır’ın yöresel lezzetlerinden biri olan Meftune’yi etli olan versiyonu ile denemeniz önerilir. 
Etlerin ağızda dağılan yumuşacık tadı ve sumaklı salçalı sosunun verdiği lezzeti başka bir yerde 
deneyimlemeniz mümkün olmayabilir. Diyarbakır mutfağı meyveden yemek, etten tatlı yapılan ilginç 
yöresel lezzetleri olan bir mutfaktır. Yöresel lezzetleri deneyimlerken şaşırabilir hatta bu yemeği nasıl 
keşfetmişler diye de düşünebilirsiniz. Meftune de bu harika tatlardan biri olarak biliniyor.

*****Pıçık*****
Pıçık, Diyarbakır’ın yöresel olan bir o kadar da ilginç lezzetlerinden biri olarak biliniyor. Yemeğin ana 
malzemeleri yoğurt ve bulgur. Salçalı ve yoğurtlu olarak servis edilen Pıçık yemeğini hazırlarken 
Diyarbakır’a özgü baharatlar ve ev yoğurdu kullanılıyor. Yemeği bu kadar özgün kılan en büyük püf 
noktası ise ev yoğurdudur. Ev yoğurdunun hafif ekşiliği, salçalı sosu ve baharatlarının kattığı tat ve acı 
lezzeti beraberinde Pıçık yemeğini özgün hale getiriyor.
Pıçık deneyimlemek için mutlaka Diyarbakır’a gitmeniz gerekir. Ev usulü başka şehirlerde de yapılsa da 
aslının Diyarbakır’a ait olduğu biliniyor. Bunun yanı sıra baharatların özgünlüğü, yoğurdun kıvamı ve 
benzeri birçok püf noktası bulunan bir lezzettir. Her yerde deneyimleyebileceğiniz tatlardan değil. 
Diyarbakır’da bulunduğunuz zamanlarda Pıçık yemeğini deneyimlemeniz önerilir.

*****Duvaklı Pilav*****
Duvaklı pilav kendisini bir kere denemiş olanların asla unutamadığı lezzetlerden biridir. Diyarbakır’da 
özellikle misafirlere ve önemli kişilere yemeklerde hazırlanan bu lezzeti ortaya çıkarmak için bir hayli 
emek harcamak gerekiyor. Duvaklı pilav yemeğinin adını da görüntüsünden aldığı biliniyor. Genellikle 
düğün ve bayram günlerinde hazırlanan ancak restoranlarda da bulabileceğiniz bir lezzettir. Duvaklı 
pilavın yanına ise en çok yakışan tabi ki yayık ayranıdır.
Etli pilav deneyimine yeni bir boyut katmak isterseniz mutlaka duvaklı pilav yemeğini deneyimleyin. 
Bir porsiyonun sizi doyuracağından emin olabilirsiniz. Başlarda porsiyon çok büyük görünmese de 
içeriğinde bulunan et ve diğer yöresel tatlar pilavın doyuruculuğu ile birleştiğinde tek porsiyon karnınızı 
doyurmanıza yetiyor. Hem görüntüsü hem de lezzeti ile insanları büyüleyen duvaklı pilav Diyarbakır’ın 
yöresel tatlarından biridir.

*****Nardanaşı***** 
Nardanaşı ilk bakışta insanların oldukça şaşırdığı ancak harika bir görüntüsü olması nedeni ile de 
denemeye can attığı bir lezzettir. Diyarbakır’da ise nardanaşı yemeği yıllardır sevilerek tüketiliyor. 
Güneydoğu Anadolu kültürünün meyveyi bile et ile birlikte servis etmesi sizi şaşırtabilir. Ancak bir 
meyvenin et ile ne kadar yakışacağını tahmin dahi edemezsiniz. Önemli olan bu meyvenin nasıl pişirildiği 
ve hazırlandığıdır. Diyarbakırlı ustaların sıkça yaptığı meyveli yemeklerden biri de nardanaşıdır.
Nardanaşı içinde büyük büyük köfteler bulunuyor. Maydanoz, nohut ve nar ile birlikte pişirilmeye 
gönderilen nardanaşının ekşi ve salçalı bir tadı olduğu söylenebilir. Ekşinin yemeğe ne kadar yakışabileceği 
konusunda tereddütleriniz varsa mutlaka Nardanaşı yemeğini deneyin. Diyarbakır’da bulunduğunuz 
zamanlarda akşam yemeği deneyiminize yeni bir anlam katmak için Nardanaşı harika bir seçenek olabilir.

*****Mahlepli Diyarbakır Çöreği*****
Mahlepli Diyarbakır çöreği, halk tarafından sürekli tüketilen kahvaltılıklardan biridir. Özellikle günlük 
hayatta sıkça tüketilmesi bu çöreği daha bulunabilir bir hale getiriyor. Mahlepli çörek denemek isterseniz 
sadece pastanelere gitmeniz yeterli olacaktır. Bu çöreği yöre halkının kahvaltılarda ekmek yerine tercih 
ettiğini de dile getirmek gerekir.

*****Ayvalı Kavurma*****
Ayvalı Kavurma Diyarbakır yöresel lezzetleri denildiğinde akla ilk gelen lezzetlerden biridir. Özellikle 
ayva ile yapılıyor olması insanların çok daha dikkatini çekmesine neden oluyor. Ayvalı kavurma 
hazırlanırken mutlaka kuzu eti tercih edilir. Kuşbaşı olarak doğranan kuzu eti dilim dilim ayvalar ile 
birlikte hazırlanır. Etin yumuşak lezzeti, ayvanın piştiğinde yaydığı koku ve kavurmaya kattığı tadın 
harika bir birleşimini deneyimleyeceksiniz. Ayvalı kavurmanın meşhur ustalarından Diyarbakır usulü 
deneyimlemek için Diyarbakır sokaklarında hizmet veren restoranlara gidebilirsiniz. Daha önce 
denemediğiniz, meyve ile etin uyumunu fark edeceğiniz oldukça yöresel bir lezzettir.
Kavurma ülke kültürümüzde de en çok tercih edilen yemekler arasındadır. Kişilere bıraktığı tat ile birlikte 
lezzetli olması da yine çok fazla tercih edilmesinin sebebidir. Diyarbakır’a gelerek yemek kültüründen 
yararlanmak isteyen kişilerin de mutlaka Ayvalı kavurmayı denemesinde yarar vardır. Çeşitli lokanta 
ve restoranlarda yapılan ve sıcak biçimde sunulan ayvalı kavurma tarifini de alarak evlerinizde 
deneyimleyebilirsiniz.
 