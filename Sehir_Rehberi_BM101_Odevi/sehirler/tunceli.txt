--------------------------------------------------Mekanlar----------------------------------------------
***Munzur Vadisi***
 42.000 hektarlık bir alanı kapsayan Munzur Vadisi Milli Parkı, akarsu kaynakları, 
endemik bitki türleri, hayvan türleri ve bitki örtüsü bakımından oldukça zengindir. 
Tunceli-Ovacık arasında uzanan milli parkta dağ keçileri, 
av kuşlarından ur kekliği diğer hayvan türlerine göre sayıda fazladır. 
Bunun yanı sıra 1518 bitki örtüsü 227 çeşit endemik bitkisi bulunmaktadır. 
Endemik bitkilerinin bazılarını ise; çan çiçeği, Erzincan kirazı, bindebirdelik otu, 
Munzur kekliği, Munzur düğün çiçeği ve dağ çayı oluşturmaktadır. 1971 yılında milli park olarak ilan edilmiştir.

***Tahar Köprüsü***
 Tahar Çayı üzerinde bulunan köprü, 1807 yılında inşa edilmiş olup, banisi Yusuf Ziya Paşa'dır. 
Bir kaynağa göre; 1902 yılında Diyarbakır Valisi Akif Paşa tarafından onartıldığı anlaşılmaktadır. 
Sivri kemerli tek gözlü olan köprü kesme taş malzeme ile yapılmıştır. 
Köprünün üst kısmında her iki tarafta 70 cm. yükseklikte korkuluklar yer almaktadır. 
Yapının boyu 55 metre, döşeme uzunluğu 30 metre, yüksekliği 9 metre, 
kemer açıklığı 16 metre ve genişliği 4.30 metredir. Halen kullanılmaktadır.

***Pertek Kalesi***
 Pertek Kalesi Mengüçlüler döneminde inşa edilmiştir. 
Bugün Keban Baraj Gölü altında kalan ve bir ada görünümünde olan kale sivri bir kayanın üzerinde kurulmuştur. 
Selçuklular zamanından kalan kale, Osmanlılar zamanında onarılmıştır. 
Kalenin içinde bir sarnıç mevcuttur. Kale Osmanlı döneminde onarılmış, 
daha önce kalede bulunan karakuş heykeli kaldırılarak Arapça bir kitabe konulmuştur.

***Çelebi Ali Camii***
 Pertek ilçesinin güneyinde, Murat Irmağının kıyısında giriş kapısı üzerinde bulunan 
kitabeye göre 1569 yılında Ramazan ayında yaptırılmıştır. Çelebi Ali tarafından inşa ettirilmiştir. 
Kesme ve moloz taştan yapılan cami, üç kubbeli son cemaat yeri ve tek kubbeli ana mekândan oluşmaktadır. 
Ana mekânın batısında yer alan beşik tonozlu mekânın duvarında eyvanlı çeşme ve minare vardır. 
Çeşme, minare ve son cemaat yeri duvarları, iki renkli kesme taştan yapılmıştır. 
Çelebi Ağa Camii, bu bölgenin Keban Baraj Gölü suları altında kalmasıyla, 
Orta Doğu Teknik Üniversitesi Restorasyon Bölümü tarafından 
taşları numaralandırılmak suretiyle Pertek ilçe merkezine taşınmış 
ve burada yeniden monte edilerek kullanıma açılmıştır.
------------------------------------------------Damak Zevkleri----------------------------------------------
*****Dövme Çorbası*****
 Halk arasında “Döğme Çorbası” olarak da anılan bu yemek,iftar sofralarında sıklıkla görebileceğiniz bir lezzet. 
Dövme çorbasının meşhurluğu içinde kullanılan buğdayın tazeliğinden geliyor. Damak tadınıza göre sunum şekilleri vardır 
ancak genellikle yağda kızdırılmış biber ile servis edilir.

*****12 İmam Çorbası*****
 Muharrem ayında Alevi mezhebine mensup vatandaşların 12 günlük oruç sonrası titizlikle hazırladıkları 
bu lezzetli ve doyurucu çorbanın ismi, 12 İmam çorbası… İçerisinde; nohu, kuru fasulye, yarma, incir, üzüm, 
ceviz, fındık, fıstık ve daha pek çok malzemenin yer aldığı çorba hazırlanırken 12 imamların adını saymak dini bir ritüeldir. 
12 imamı anmak için yapılan çorba bunun dışında cenazelerde ve düğünlerde de hazırlanabilmektedir.

*****Dersim Kömbesi*****
 Kömbe,pargaç veya gömme isimleriyle de anılan bu lezzetli yemeğin Tunceli usulü oldukça lezzetli bir hali vardır. 
Anneanne veya babaannelerimizin elleriyle şekillenen, az malzemeden büyük lezzetler nasıl ortaya çıkar 
en güzel örneğidir kömbe…Yarım paket margarin, biraz tereyağı, sütün ve un birleşiminin, 
uzun süren yoğurma aşamasının artından ortalarına parmak bastırılarak fırına verilmesiyle oluşur. 
İçi yumuşacıkken dışı nasıl bu kadar kıtır olabiliyor diye sorgulamanıza sebep olacak 
kömbenin en güzel ve geleneksel tarifini yaşayan büyüklerinizden alabilirsiniz.
