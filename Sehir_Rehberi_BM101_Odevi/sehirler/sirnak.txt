-------------------------------------------------Mekanlar----------------------------------------------
***Finiik Ören Yeri ve Kalesi***
 Milattan önce 4000 yılından kalma olan ören yeri Cizre'dedir. 
Güçlükonak ilçesine bağlı Dicle Nehri kenarında Düzova ve İdil Hendek köyleri karşısında bulunur. 
Burada Asur ve Gutilere ait kabartma heykeller bulunur. Su sarnıçları, 
kayadan oyulmuş evler ve kadın resimleri, gizli su merdivenleri en önemli eserlerdendir.

***Cizre Ulu Camii
 Hz. Ömer döneminde, 639 yılında eski bir kiliseden camiye çevrilmiştir. 
Abbasi döneminde onarılmıştır. Cizre emiri Baz Şah'ın oğlu Emir Ali Sencer 
tarafından da 1160 yılında bir kez daha onarılmıştır. Bu arada kesme taştan dikdörtgen kaide 
üzerine yuvarlak gövdeli minaresi de 1156 yılında yapılmıştır. 
İbadet mekânı sütunlarla üç sahna ayrılmıştır. Giriş kapısı üzerine Kuran'dan alınma ayetler yazılmıştır. 
Giriş kapısı demirden olup, 1983 yılında Topkapı Sarayı Müzesi'ne götürülmüştür. 
Bu kapı üzerinde gümüş motifler ve bakır kufi yazılar bulunmaktadır. 
Bu camideki en önemli eserlerden birisi de Ejderli Kapı Tokmağı'dır. 
Selçuklu Dönemi'ne ait bu kapı tokmağı İstanbul'da Türk ve İslam Eserleri Müzesi'nde sergileniyor.

***Meryem Ana Kilisesi***
 M.S. 57 yılında yapılan kilise Şırnak ilinin İdil ilçesinde bulunmaktadır. 
Süryani Ortodoks cemaatine ait kilise faal durumdadır. Sonradan bir çan kalesi eklenmiştir.
-------------------------------------------------Damak Zevkleri----------------------------------------------
*****Kutlık*****
 İçli köftenin “Şırnakça”sı diyebiliriz. Şırnak halkı içli köfteye kendi yorumunu katmış. 
Şırnak usulü içli köfte içerisinde, köftelik bulgur ve ufak yarmalar yer alıyor. 
Bu ikilinin hamur haline getirildikten sonra soğanlı kıymalı harç ile birleştirilmesiyle de 
eşsiz bir lezzet çıkıyor ortaya. Denemenizi tavsiye ederiz.

*****Serbidev*****
 Şırnak’ın yöresel yemeklerinden biri olarak gösterilen Serbidev, 
halk tarafından sıklıkla pişirilmekte olan lezzetlerden biri. Pratik yapılışı ve damaklarda iz bırakan 
lezzeti ile şehrin sevilen yemeklerinden biri olan Serbidev içerisinde haşlanmış yarmadan ve çökelek peyniri yer alıyor. 
Yemek piştikten sonra ise üzerine ayrı bir tavada kızartılmış tereyağı ve pul biberli sos ekleniyor.

*****Perdepilav*****
 Yapması ustalık/el becerisi gerektiren bir yemek. Şırnak mutfağında iddialı olanlar 
perde pilavının inceliklerini mutlaka bilir. Malzemelerin hamurun içine özenle yerleşmiş 
şekilde durmalı ve titizlikle servis edilmelidir. Tadı ise parmak ısırtan cinsten diyebiliriz.
