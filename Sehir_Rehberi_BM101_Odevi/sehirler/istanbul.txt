-------------------------------------------------Mekanlar----------------------------------------------

***Ayasofya Camii*** 
Ayasofya veya resmî ismiyle Ayasofya-i Kebîr Câmi-i Şerîfi, eski ismiyle Azize Sofya Kilisesi,
İstanbul'da yer alan bir cami, eski bazilika, katedral ve müze. Bizans İmparatoru I. Justinianus
tarafından, 532-537 yılları arasında İstanbul'un tarihî yarımadasındaki eski şehir merkezine inşa
ettirilmiş bazilika planlı bir patrik katedrali olup 1453 yılında İstanbul'un Osmanlılar tarafından
fethedilmesinden sonra Fatih Sultan Mehmed tarafından camiye dönüştürülmüştür. 1934 yılında yayımlanan
Bakanlar Kurulu Kararnamesi ile müzeye dönüştürülmüş, kazı ve tadilat çalışmaları başlatılmış ve 
1935-2020 yılları arasında müze olarak hizmet vermiştir. 2020 yılında ise müze statüsünün iptal edilmesiyle
tekrar cami statüsü kazanmıştır.

***Sultan Ahmet Camii*** 
Sultan Ahmet Camii veya Sultânahmed Camiî, 1609-1617 yılları arasında Osmanlı Padişahı I. Ahmed 
tarafından İstanbul'daki tarihî yarımadada, Mimar Sedefkâr Mehmed Ağa'ya yaptırılmıştır. Cami mavi, 
yeşil ve beyaz renkli İznik çinileriyle bezendiği için ve yarım kubbeleri ve büyük kubbesinin içi de 
yine mavi ağırlıklı kalem işleri ile süslendiği için Avrupalılarca "Mavi Camii" olarak adlandırılır.
Topkapı Sarayı Müzesi: Topkapı Sarayı, İstanbul Sarayburnu'nda, Osmanlı İmparatorluğu'nun 600 yıllık 
tarihinin 400 yılı boyunca, devletin idare merkezi olarak kullanılan ve Osmanlı padişahlarının yaşadığı 
saraydır. Bir zamanlar içinde 4.000'e yakın insan yaşamıştır. Topkapı Sarayı Fatih Sultan Mehmed tarafından
1478’de yaptırılmış, Abdülmecid’in Dolmabahçe Sarayı’nı yaptırmasına kadar yaklaşık 380 sene boyunca devletin
idare merkezi ve Osmanlı padişahlarının resmi ikâmetgâhı olmuştur. Kuruluş yıllarında yaklaşık 700.000 m²'lik 
bir alanda yer alan sarayın bugünkü alanı 80.000 m²'dir.

***Kapalı Çarşı*** 
Kapalıçarşı, İstanbul kentinin merkezinde Beyazıt, Nuruosmaniye ve Mercan semtlerininin ortasında yer 
alan dünyanın en büyük çarşısı ve en eski kapalı çarşılarından biri. Kapalıçarşı'da yaklaşık 4.000 dükkân
bulunmaktadır ve bu dükkânlarda toplam çalışan sayısı yaklaşık 25.000'dir. Gün içerisindeki en yoğun 
zamanlarında içinde yarım milyona yakın insan barındırdığı söylenir. Yılda 91 milyon turisti ağırlayan 
çarşı, dünyanın en fazla ziyaret edilen turistik mekanıdır.

***İstanbul Boğazı*** 
İstanbul Boğazı ya da tarihî ismiyle Bosporos, Asya ile Avrupa kıtalarını birbirinden ayıran ve Marmara Denizi
ile Karadeniz'i birbirine bağlayan boğaz ve uluslararası su yoludur.

***Galata Kulesi*** 
Galata Kulesi, İstanbul'un Galata semtinde bulunan bir kule. 528 yılında inşa edilen yapı, şehrin önemli 
sembolleri arasındadır. İstanbul Boğazı ve Haliç, kuleden panoramik olarak izlenebilmektedir. UNESCO, 2013'te
kuleyi Dünya Mirası Geçici Listesi'ne dahil etti.

-------------------------------------------------Damak Zevkleri---------------------------------------------

*****Sultanahmet Köftesi***** 
Sultanahmet’e kadar gidip de Sultanahmet köftesi yememek büyük bir eksiklik olarak kabul edilir. Bu meşhur 
köfte, İstanbul’a gidip denemeye değer denebilecek lezzetlerin başında yer alıyor.

*****Balık Ekmek***** 
Ekmek arasına konulmuş İstanbul’un çıtık balıkları ile hazırlanan bir yemek.

*****Kanlıca Yoğurdu***** 
Adını Osmanlı zamanından bir hikayeden alan Kanlıca semtinin en meşhur lezzeti yoğurdudur. Pudra şekeri ile
beraber tüketildiğinde unutulmaz bir lezzete sahip olan bu yoğurdu denemeyi unutmayın.


iyi bir deneyimdi, herkese tavsiye ederim.
