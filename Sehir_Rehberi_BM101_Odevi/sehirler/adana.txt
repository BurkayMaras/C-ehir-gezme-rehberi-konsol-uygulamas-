-------------------------------------------------Mekanlar----------------------------------------------

***Sabancı Merkez Camii*** 
Türkiye Diyanet Vakfı ile Sabancı Vakfı’nın ortak çalışması ile inşa edilen Sabancı Merkez Cami, 
bölgenin en fazla ziyaret edilen noktalarından biridir. Mülk hakkı Adana Diyanet İşleri Vakfı’da olan 
caminin yapımı 1998 yılında başlamış olup tam 10 yıl süren çalışmalar sonucu hizmete açılabilmiştir. 
Adana’nın sembolik yapısı haline dönüşen bu caminin totelde 6 minarelidir ve her yerden görülebilecek 
yüksekliğe sahiptir.
İçerisinde toplamda dört ders odası, on itikaf odası, sohbet odaları ve imam ile müezzin odaları mevcuttur.
28 bin 500 kişiye ibadet edebilme imkanını sağlayan cami, Balkanlar ve Orta Doğu’nun en büyük 
camisi olma özelliğini taşımaktadır.

***Taş Köprü***
Adana Seyhan Nehri üzerinde şehri ikiye ayıran eski adıyla Justinianus Köprüsü olarak bilinen
Taş Köprü’nün 4. yüzyılda Mimar Auxentios tarafından yapıldığına dair resmi belgelerin yer aldığı 
bilgiler Adana Müzesi’ndeki kitabe yer almaktadır. Yapıldığı ilk günden itibaren sağlamlığını koruyan
köprü, 319 metre uzunluğunda ve 13 metre yüksekliğindedir. 2000’li yılların ardından araç trafiğine
kapanan köprünün dünyada kullanılan en eski köprü olduğu bilinmektedir.

***Saat Kulesi***
Kesme taşlardan yapılan Saat Kulesi, 32 metre uzunluğunda olup 1881 senesinde Ziya Paşa’nın valilik 
görevine olduğu dönemlerde başlanmış ve bir sonraki yıl Abidin Paşa’nın görev aldığı dönemde 
tamamlanmıştır. İlk yapıldığı dönemde her saat başında her yerden duyulacak şekilde ses çıkartarak,
halkı saat konusunda bilgilendirmek amacını taşımaktaymış. Oldukça sağlam temelleri üzerine inşa edilen
kule, 1998 yılında yaşanan Adana depreminde onca yıkıma rağmen sapasağlam kalmayı başarabilmiş.

***Kapuzbaşı Şelalesi*** 
Kapuzbaşı Şelalesi, Adana’nın Aladağ ilçesine 45 kilometre uzaklıkta konumlanıyor olup, dünya üzerinde
dağın ortasında patlayan en büyük yüksekliğe sahip şelaleler arasında yerini almaktadır.
On iki tane yan yana sıralanan şelalelerin yalnızca 5-6 tanesi kendini gün yüzünü çıkartmaktadır. 
Geriye kalanlar ise kayalardan düşen molozlar arasında sıkıştığından yüzeysel olarak patlar. Rafting 
tutkunları için birebir nokta!

***Misis Mozaik Müzesi***
1959 yılından itibaren hizmet veren Misis Mozaik Müzesi, Adana’nın Yüreğir ilçesine bağlı Misis’de
bulunmaktadır. Müzede; Misis Kenti’nden kalma 4. yy sonlarındaki tapınağın zemin mozaikleri 
sergilenmektedir. Yapılan araştırmaların ışığında müzedeki moziklerin Genç Roma Dönemi’ne ait olduğu 
öğrenilmiştir.
1956 senesinde köyde Alman arkeoloji heyetinden Prof. Dr. H. Theodore Bossert ile Dr. Ludwig Budde 
tarafından yapılan kazı çalışmaları sonucu ortaya çıkarılmıştır. Buradan elde edilen eserleri korumak
amacıyla müze açılmasına karar verilmiştir. Bu mozaikler üzerinde; Nuh’un tufan esnasında gemisine 
aldığı hayvan motifleri işlenmiştir.

***Adana Sinema Müzesi***
Çukurova’ya giriş kapısı olarak da kabul gören Adana festivalleri ve kültürel etkinlikleri ile de 
ziyaretçilerine farklı deneyimler yaşatıyor. 3000 yıllık bir geçmişe sahip olan Adana, Türkiye’nin 
gastronomi başkentlerinden biri olduğu kadar aynı zamanda da tam bir sanat şehri. Altın Koza Film 
Festivali başta olmak üzere sinema, tiyatro ve diğer sanat dallarının ön planda olduğu etkinliklerin 
düzenlendiği Adana’da Sinema Müzesi’nin olmasına da şaşmamak gerek haliyle.

-------------------------------------------------Damak Zevkleri---------------------------------------------

*****Adana Kebap*****
Adana kebabı, şehrin adını en çok duyurduğu bugün ülkemizin dört bir yanında restoranlarda Adana 
dürüm, Adana kebap olarak menülere giren lezzetidir. Adana’nın meşhur lezzeti Adana kebabını her 
yerde deneyimleyebilirsiniz ancak gerçek anlamda bir Adana kebap yemek isterseniz rotanızı kebabın 
ana vatanı olan Adana’ya yöneltmelisiniz. Adana’nın dürümcülerinde ve restoranlarında kolayca 
bulabileceğiniz Adana kebap acılı ve acısız seçenekleri ile müşterilere sunuluyor.
Adana kebap yapılırken kullanılan dana kıyma ve kuzu kıyma, baharatlar ve tabi ki yöresel salça, tarifi 
ana vatanında deneyimleyenlerin çok daha leziz bulmasının nedenleri arasında yer alıyor. Birçokları 
tarafından evlerde dahi denenen Adana kebap asıl olarak yapılırken birçok püf noktası bulunan bir lezzet. 
Bu nedenle de gerçek bir Adana usulü kebap yemek isterseniz yine gitmeniz gereken yer Adana olacaktır. 
Yöresel lezzetlerinden tutun da salçasının tadına kadar özgünlük kokan bu şehirde Adana kebap yemeye 
doyamayabilirsiniz.

*****Şırdan Dolması*****
Şırdan dolması, Adana dendiğinde akla ilk gelen yöresel lezzetlerden biri olarak biliniyor. Yöre halkının 
sürekli tükettiği ve genellikle kuzu şırdanından yapılan bu dolmanın tarifi de yine Adana’ya özel olan bir
tariftir. Yolunuz düşer de Adana’da bulunursanız mutlaka şırdan dolması deneyimleyebileceğiniz
restoranlara uğramalısınız.
Şırdan dolmasının görüntüsü oldukça ilginçtir. Yediğiniz birçok yöresel lezzetten farklı olarak ilk bakışta 
hoş bir görünümü olmasa da lezzeti ile görüntüsünü telafi ediyor. Şırdan dolması yerken mutlaka üzerine 
kimyon ve pul biber serpin. Şırdanın asıl lezzetine Adana baharatları ile erişmeniz mümkün. Adana’da 
şırdan o kadar çok seviliyor ki şehirdeki şırdan miktarı yöre halkının taleplerini karşılamak konusunda 
yetersiz kalıyor. Yakın şehirlerden getirilen şırdanlar ile yapılan şırdan dolmalarını şehrin herhangi bir 
köşesinde deneyebilirsiniz. Bir hayli yaygın olarak bulunan lezzetlerden biridir.

*****Adana Usulü Lahmacun***** 
Lahmacun, ülkemizin her yerinde yapılan ve oldukça sevilen yiyeceklerden biridir. Lahmacunu 
sahiplenen birçok şehrimiz de bulunuyor. Genel olarak güneydoğu kültürünün bir parçası olarak bilinse 
de Türkiye’nin her yerinde lahmacun lezzetini deneyimleyebilirsiniz. Adana’da yapılan lahmacunların ise 
yediğiniz diğer lahmacunlardan daha farklı olduğunu söylemek yanlış olmayacaktır.
Adana usulü lahmacun, Adana’nın restoranlarında yenilebilecek olan ve tadı damaklarda kalan bir 
lezzettir. Lahmacunu Adana’ya özgü hale getiren şey ise kullanılan baharatlar ve kuzu kıymadır. 
Adana’nın doğal ve kendine has baharatları lahmacuna gerçek anlamda çok yakışıyor. Adana’da 
bulunduğunuzda herhangi bir lahmacun restoranına girerek Adana usulü lahmacunun tadına 
bakabilirsiniz. Acılı olarak daha çok tercih edilen Adana usulü lahmacunlar yanlarında ayranla birlikte 
çok güzel biçimde gitmektedir. Sizler de Adana çarşılarında acıkma hissi duyduğunuzda Adana usulü 
lahmacunlardan tadarak daha iyi lezzetler kazanabilirsiniz.

*****Adana Usulü Su Böreği***** 
Su böreği her yörenin kendince yaptığı ve sürekli olarak tükettiği lezzetlerden biri olarak biliniyor. Adana 
usulü su böreği ise bildiğiniz su böreklerinden çok daha farklı bir niteliğe sahip. Diğer su böreklerinin aksine 
Adana usulü su böreği uzadıkça uzayan bir peynir ile yapılıyor. Bu da su böreğini Adana’ya özgü yapan en 
önemli özelliklerden biridir. Adana usulü su böreğini deneyimlemek için Adana’nın kahvaltı mekânlarına 
gidebilir ya da simitçilerinden kahvaltılık olarak alabilirsiniz.
Adana’nın yemek ve baharatlarının yanı sıra kahvaltı konusunda da diğer şehirlerimizden ayrıldığı
bazı yönleri bulunuyor. Tıpkı muhlamada olduğu gibi sıcak ve tadı damakta kalan bir peynir ile yapılan 
Adana usulü su böreği her yerde deneyimleyebileceğiniz bir lezzet değil. Yolunuz Adana’ya düşerse
kahvaltıda su böreği yiyebilirsiniz.

*****İçli Köfte*****
Ülkemizin her tarafındaki restoranlarda, evlerde ve mutfaklarda yapılarak sofralara getirilen içli köfte, 
genel olarak Adana yöresine ait olan bir lezzettir. İçerisinde kullanılan özel malzemelerin verdiği tat ile
birlikte köfteler arasında daha fazla tercih edilen iç köfteyi Adana yöresinde daha fazla görmek de 
mümkündür. İçli köfte neredeyse her yörenin kendine özgü tarifleri olan lezzetlerden biridir. Söz konusu 
Adana olduğunda diğer yörelere oranla Adana’nın bu listenin dışında kalması doğal olarak beklenemezdi. 
Adana usulü içli köfte diğerlerine oranla biraz daha yağlı ve tabi ki kuzu eti kıyma ile birlikte yapılıyor.
Adana yöresinde içli köfte çay ile birlikte ya da atıştırmalık olarak sıkça yapılıyor. Kadınlar arasında altın 
günlerinin yıldızı olarak anılan ve oldukça sık yapılan içli köfteyi Adana’ya özgü kılan ise yağsız kıyma ve 
baharatlardır. Adana’nın kendine özgü lezzetlerini deneyimlemek isterseniz içli köfte de onlardan biri
olarak biliniyor.

*****Yüksük Çorbası*****
Yüksük çorbası Adana ile özdeşleşmiş olan yöresel lezzetlerden biridir. Mantı ve çorba dendiğinde akla 
gelen bu lezzet anavatanı olan Adana’da günlük olarak tüketiliyor. Yapılışı diğer çorbalara oranla daha
zor olsa da lezzeti için sürekli yapılan bu çorbayı denemek için geleneksel Adana çorbacılarına
gidebilirsiniz. Mantı, nohut ve et suyu ile hazırlanan bu tarif beraberinde aşırı doyurucu olması nedeni
ile bazı zamanlar ana yemek olarak dahi tüketilebiliyor.
 
buraya gelmekten memnunum
buraya gelmekten memnunum
