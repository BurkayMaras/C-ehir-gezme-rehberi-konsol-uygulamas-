-------------------------------------------------Mekanlar----------------------------------------------

***Trilye***
Çamlı kafe, Bursa’nın Trilye ilçesindeki  Zeytinbağı’nda yer alıyor olup, fazla bilinirliliği olmayan ancak 
bilenlerin de sıklıkla ziyaret ettiği hoş manzaraya sahip tarihi bir mekan. Adeta huzuru yansıtan sakin 
konumu ve tertemiz deniziyle gelenleri mest ediyor. Özelikle hafta sonları güzel havanın tadını çıkartan 
çok oluyor burada.
Kahvaltı öğününden tutun abur cuburuna kadar her çeşit yemeği bulabileceğiniz mekanın ünlüsü 
gözlemeleri. En cezbecidi tarafı ise bu güzel manzara karşısında uygun makul karşılığında bir şey yiyip 
içmek sanırım. Zira bu çok alışa gelmiş bir durum değil.  Ortalama kahvaltı için 20-25 yemek içinse 15-25 
civarı ödeyerek hesaplı bir gün geçirebilirsiniz.

***Uludağ***
Bursa’nın güneybatısında bulunan Uludağ Kayak Merkezi, şehir merkezine 36 km uzaklıkta 
konumlanmaktadır. Marmara Bölgesi’nin en yüksek dağı olup Bizans döneminde Keşiş Dağı ismi 
verilmiştir. Antik Çağ Dönemi’nde ise Olympos Misios adı verilen dağ, 1961 yılında milli park olarak 
ilan edilmiştir. Bu dönemden itibaren gelişen Uludağ, önemli kış turizmi noktalarından biri haline 
gelmiştir. Yalnızca kış aylarında değil yaz aylarında da yürüyüş ve kamp gibi aktiviteler yapabilirsiniz.
Türkiye’nin ilk dağ otelinin bulunduğu Uludağ’da; kayak sporu, kayak evi, barınak ve sığınaklar, yaz 
kampları, oteller, teleferik, telesiyej, kış turizm, doğa yürüyüşleri ve doğa sporlarının yapılarak her türlü 
doğa aktivitesine olanak sağlamaktadır.

*** Kızık Köyleri*** 
Bursa’nın doğu yönünde Uludağ’ın eteklerinde bulunan kızık köylerinin tarihi Osmanlı Dönemi’ne kadar 
uzanıyor olup, en eski Türk boylarına kadar dayanmaktadır. Cumalıkızık, Derekızık, Hamamlıkızık, 
Fidyekızık ve Değirmenlikızık olarak bugüne kadar gelebilen köyler, kültür yapısını halen korumaktadır. 
Bizans’dan kalma kilise ve köprüler ve Osmanlı’dan kalma hamam, cami, meşhur evleri gibi yapılar hem 
ulusal hem de uluslararası boyutlarda ilgi çekmektedir.
Bu köylerin en popüleri, belki sizin de kulağınıza sıkça çalınmış olabilir Cumalıkızık’tır. Osmanlı döneminin, 
kırsal mimarisinin temel taşlarından biri olan Cumalıkızık Köyü, 700 yıllık bir tarihe dayanıyor.
Tarihi dokusunun ve geleneksel yaşam biçiminin korunduğu köyde, bir kişinin ya da at arabasının geçeceği 
genişlikte sokakları, yan yana sıralanmış evler tamamlıyor. Turizme kucak açmış olan köy halkının 
bağışları ile 18, 19 ve 20. yüzyıllara ait eşyalardan oluşan bir etnografya müzesi, köyün camisi ve 
hamamı da görülecek değerler arasındadır.

***Misi Köyü*** 
2 bin yıllık tarihe sahip Misi Köyü, doğa ile iç içe geçmiş he kültürü hem de doğası ile iç içe geçmiş 
merkeze yakın Bursa çevresinde gezilecek yerler arasında sıralanabilir. Önceki adının Mysia olduğu 
bilinen köyün tarihi, M.S. 183 yılında Alex adlı bir keşiş, 85 kişilik bir toplulukla Hıristiyanların öncüleri 
olarak İnkaya ve Misi köylerine yerleşmeleri ile başlamıştır.
Misi Köyü’nün en ünlüleri, asma yaprağı, misket üzümü, pekmezi ve şarabıdır. Özellikle şarapçılık, 
sadece bu köyde yetişen misket üzümlerinden elde edilen aromadan yapıldığı için daha ön plana 
çıkmaktadır. Öyle bir üzüm ki; bunlardan elde edilen pekmezin daha sağlıklı olduğu bilinmektedir. 
Bunların yanı sıra ipek böcekçiliği de başlıca geçim kaynağıdır.
Osmanlı mimarisini her yönden yansıtmayı başaran Misi Köyü, 1989 senesinde SİT alanı ilan edilmiştir ve 
yapılan yenileme destek çalışmalarıyla aynı doğallığını korumaya devam etmektedir.

***Saitabat Şelalesi*** 
Saitabat Şelalesi, Derekızık Köyü’ne 3 kilometre mesafede Kestel ilçesi sınırlarında yer alıyor. Şelale; 
yeşil çimenleri, çınar ağaçları, piknik alanları ve yürüyüş parkurlarıyla doğanın temiz havası ve huzuru 
eşliğinde keyifli vakit geçirebileceğiniz yerlerden.

***Oylat Kaplıcaları*** 
İnegöl´ün 27 kilometre güneyinde Uludağ eteklerinde 840 m. yükseklikte yer almaktadır. Aynı zamanda 
çam ve kayın ağaçları arasında şifa kaynağı bir kaplıca ve mesire yeri olan Oylat Kaplıcaları; suyunun 
özellikleri bakımından dünyada 2. sırada yer almaktadır. Oylat suyunun en büyük özelliklerinden birisi 
içilebilmesidir. Suyunun 40 derece sıcaklıkta olması nedeniyle, soğutulmadan banyo yapma imkânı vardır. 
Su verimi dakikada 3000 litre olduğundan, radon gazının fazlalığı bir avantajdır. Bu gazlar etrafa yayılarak, 
solunum yolu ile vücuda geçer. Oylat Kaplıcası bol sulu bir kaplıcadır. Üç aslan ağızdan havuza dökülür. 
Kurnalarında musluk yoktur. Devamlı akar. “Arsenikli, sülfatlı, karbonatlı” bir sudur. İçmeye elverişlidir. 
Modern havuzları vardır. Romatizma, nevralji ve kadın hastalıkları, idrar yolları rahatsızlıklarında büyük 
yarar sağlar. Özellikle ağrılı sinir hastalıkları için bir şifa kaynağıdır.

-------------------------------------------------Damak Zevkleri---------------------------------------------

*****İskender Kebap***** 
Bursa yöresel lezzetler denince ilk akla gelen yemeklerden olan iskender; lezzeti, görüntüsü ve bol 
tereyağıyla damaklarınızı şenlendirecek, tadıyla adeta sizi büyüleyecek.

*****Kestane Şekeri*****
Bursa yöresel lezzetleri listesinin olmazsa olmazlarından biri de kestane şekeri… Özellikle şehre 
geldiğinizde eşinize dostunuza hediye olarak götürebileceğiniz en lezzetli tatlardan biri.

*****Kıymalı Cantık*****
Bursa’ya has yiyeceklerden olan kıymalı cantık, görünümüyle fındık lahmacuna benzese de tadıyla 
bambaşka bir lezzete sahip.

*****Pideli Köfte***** 
Pideli köftenin ana maddesi köfte olsa da bu köfte bildiğimiz köfteler gibi kuru ya da iskender kadar 
soslu değil. Doyumsuz lezzetiyle iskenderden sonra şehirde en sevilen ve tercih edilen yemeklerden olan 
pideli köfte hem sofralarınızı hem de damaklarınızı şenlendirecek.

*****Düğün Helvası*****
Süt helvası ve Bursa helvası olarak da bilinen helva, diğer helva türlerinden farklı bir teknikle yapılıyor. 
Düğün helvası, adından da anlaşılacağı üzere genelde düğünlerde hazırlanıp misafirlere sunulsa da, 
özellikle iftar sofralarının vazgeçilmezidir.

*****Kemalpaşa Tatlısı*****
Bursa yöresel lezzetleri listesinde aslında hemen hemen her yerde rastladığımız, hatta evde annelerimizin 
yaptığı Kemalpasa tatlısı var. Şerbetli tatlıların en çok tercih edilenleri arasında olan tatlı, Bursa’nın 
Mustafa Kemal Paşa ilçesine aittir ve ismini buradan almıştır.
