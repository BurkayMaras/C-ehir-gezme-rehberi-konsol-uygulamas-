-------------------------------------------------Mekanlar----------------------------------------------
***Çamlık Milli Parkı***
 Yozgat Çamlık Milli Parkı 1958 yılında milli park ilan edilmiştir. 
264 hektarlık alanına sahip olan Çamlık Milli Parkı Türkiye'nin ilk milli parkıdır.
Yozgat Çamlığı Milli Parkı 1982 yılında yapılan bir araştırmaya göre, 
Kafkas Çamı (Pinus nigra Arn. Subsp. Pallasiana) denilen 400 – 500 yaşlarında Karaçam türünü barındırmaktadır. 
Bu çam türü Türkiye'de sadece Çamlık'ta bulunmakta ve halen tohum verebilmektedirler. 
Ayrıca Çamlık'ta 43 familya ve 144 cins içinde toplam 212 bitki türü yaşamakta olup,
bunların içinde 30’a yakın endemik tür bulunmaktadır. 
Bu nedenle Yozgat Çamlığı'nda botanik turizm potansiyeli de bulunmaktadır.

***Akdağmadeni Kilisesi - Yozgat***
 İlimiz, Akdağmadeni İlçesi Yeşildere (Tahmaz) Mahallesinde bulunan kilisenin 
1862 tarihinde yapıldığı kitabeden anlaşılmaktadır. Ön cephesi kesme taş, diğer cepheleri kesme mermer taşlardan 
yapılmış olan kilisenin, ön kısmında yuvarlak kemerli giriş boşluğu bulunmaktadır. Kemerler ortadan iki adet yuvarlak, 
yanlarda ise iki adet köşeli taşlarla birbirine bağlanmıştır. Giriş kapısı yuvarlak kemer süslemeli ve kapı üzerinde 11, 
çerçeve altında 2 adet Grekçe kitabe mevcuttur. Kilisenin iç kısmı dikdörtgen planlı olup, tabanı taş döşemelidir. 
Kilisenin içerisinde kiliseyi doğu, batı doğrultusunda üç eşit parçaya bölen sekiz adet yuvarlak sütun bulunmaktadır. 
Sütunlar birbirlerine yuvarlak kemer ve ağaç hatıllarla bağlanmıştır. 
Kilisenin iç kısmındaki sıva üzerinde yer yer haç ve geometrik süslemeler gözükmektedir. 
Söz konusu kilise binası G.E.E.A.Y.K. 'nun (Gayrimenkul Eski Eserler ve Anıtlar Yüksek Kurulu) 
08.04.1983 tarih ve 4227 sayılı kararı ile koruma altına alınmıştır.

***Çeşka Yeraltı Şehri***
 Yozgat il merkezinin yaklaşık 3 km kuzeydoğusunda ve Kirazlı Göledi olarak bilinen sulama göledinin 
kuzeyinde çevreye hâkim, yüksekçe bir tepenin üzerinde, tam tepe noktasında bulunmaktadır. 
Üç ayrı yerden girildiği tespit edilen yeraltı şehrinin kuzeybatı kısmındaki esas giriş kapısı kapanmıştır. 
İkinci bir giriş yeri olan güney kısmında iki katlı ve kayaya oyulmuş mekânın yarısı yıkılmış olup, 
iki ayrı odadan iki ayrı galeri ile içeri girilmektedir. Ancak; galerilerin 
iç içi kısmen dolu oldukları için buradan da girilememektedir. 
Bu kısımda üç oda bulunmakta ve bu odaların üzerinde ikinci bir kat bulunmaktadır.
Ayrıca, batı kısmındaki odanın havalandırma bacası mevcuttur.
Yaklaşık 5 metre sonrasında dikdörtgen kısmen dolu bir odaya girilmekte, bu odanın batısında iki ayrı galeri bağlanmaktadır. 
Birinden girildikten sonra 10 metre mesafede geniş dikdörtgen şeklinde bir salona çıkılmakta ve bu salona iki büyük oda kapısı, 
iki küçük oda ve karşılıklı iki galeri kapısı açılmaktadır. Yaklaşık yüksekliği 1.30 metre civarındadır. 
Tavan kısımları tonoz şeklindedir. Ayrıca irili ufaklı nişler mevcuttur. Yeraltı şehrinin en üst kısmında 
kayalara oyulmuş büyük ve küçük kaya mezarları tespit edilmiştir. Tepenin eteklerinden yıkıntı taşlar 
arasında tek renkli astarlı ve astarsız Roma, Bizans ve boyalı Frig seramiğine rastlanılmıştır. 
Müze Müdürlüğünce 2008 Yılında galerilerde temizlik çalışması yapılmıştır. 
-------------------------------------------------Damak Zevkleri----------------------------------------------
*****Tandır kebabı*****
 Kuzu etiyle yapılır. Yozgat’taki en meşhur yemeklerdendir. 
Yapımı oldukça zordur ancak yemesi de bir o kadar keyiflidir.

*****Testi kebabı*****
 Testi bu yemekte baş aktördür. Pişirirken birçok püf noktası bulunmaktadır. 
Açık alanda ateşte pişirilmesi, güzel bir lezzet için mecburidir.

*****Helle çorbası*****
 Yozgat’ın en meşhur çorbasıdır. Hem yapımı kolay, hem malzemesi kolayca ulaşılabilir 
hem de besleyici özelliği bulunan bir çorba çeşididir. Yozgat’ta birçok yerde bu çorbaya ulaşıp tadabilirsiniz. 
Yozgat’tan dönmeden yemeniz gereken çorbalardan birisidir.