-------------------------------------------------Yemekleri----------------------------------------------
***Clandras Köprüsü***
 Frigyalılar tarafından yapılmış olan köprünün kasnak şeklinde bir kemeri vardır. 
Banaz Çayı üzerinde bulunan bu köprünün uçları toprağa gömülmüş ve köprü yere değil 
yarı belden dağlara bindirilerek yapılmıştır. Hem görüntüsü hem de çevresiyle tam bir doğa harikasıdır.

***Blaundus Antik Kenti***
 Helenistik dönemin önemli şehirlerinden olan Blaundus, yarımada benzeri bir yapı üzerine kurulmuştur 
ve şuan SİT alanıdır. Kaya mezarlar, tiyatro, tapınaklar ve sütun girişler 
burada görebileceklerinizden sadece bazıları.

***Uşak Tarihi Evleri***
 Beşik çatılı ve ahşap Uşak evleri, hem Osmanlı hem de Cumhuriyet’in ilk yıllarının mimarisini yansıtmaktadır. 
İki katlı olan bu evler; Aybek, Karaağaç, Işık ve Kurtuluş mahallerinde bulunmaktadır.
-------------------------------------------------Damak Zevkleri----------------------------------------------
*****Uşak Usülü Tarhana Çorbası*****
 Hamuru hazırlanırken kırmızı ve yeşil biber, un, yoğurt, süt, soğan, nane, 
domates ve isteğe göre haşlanmış fasulye ya da nohut kullanılan, bol malzemeli Uşak usulü tarhana, 
yaklaşık 20 gün kadar toprak bir çömlek ya da geniş bir kapta bekletiliyor. 
Gün aşırı hafif ıslak bir elle hamuru karıştırarak daha iyi mayalanması sağlanıyor. 
Daha sonra kurutulan hamur, elle ovalanarak elekten geçiliyor ve yeniden kurumaya bırakılıyor.

*****Cendere Tatlısı*****
 Baklavalık un kullanılarak hazırlanan hamur, açılıyor, içi bol bol cevizle dolduruluyor. 
Rulo haline getirilip kıvrımlı olması için iki ucundan büzülüyor.
Şeklini alan şahane tatlı, fırında nar gibi kızardıktan sonra şerbetiyle buluşuyor.

*****Keşkek*****
 Aslında Anadolu'nun pek çok yerinde yapılan bir yemek olan keşkek, Uşak'ta ayrı bir öneme sahip. 
Düğün gibi özel günlerde misafirlere ikram edilebilecek en güzel yemeklerden olan keşkeğin yapımında, 
dövülmüş buğday, et ya da tavuk suyu kullanılıyor, tereyağı ile lezzeti ikiye katlanıyor. 
İçine isteğe göre didilmiş et veya tavuk ile yaklaşık 1 fincan kadar pirinç katılabiliyor. 
Üzerine gezdirilen sos da son dokunuşuyla lezzetini perçinliyor.

*****Demir Tatlısı*****
 Özel olarak yapılan bir demir kalıp ile hazırlanan ve adını da bu kalıptan alan demir tatlısını 
görür görmez denemek istiyor insan. Öyle güzel bir görüntünün ardından gelen 
lezzetin de tadına varınca bağımlısı olunuyor. Bir hamur tatlısı olan, tavada kızartılırken aynı zamanda 
kalıpla şekil verilen tatlı, şerbetle de buluşunca lezzetine kavuşuyor, afiyet oluyor.

