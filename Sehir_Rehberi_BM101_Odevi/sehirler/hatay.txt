-------------------------------------------------Mekanlar----------------------------------------------

***Beşikli Mağara*** 
Hatay, yüzyıllar boyunca pek çok farklı medeniyet için yerleşim ve ticaret noktası 
olmuştur. Burada yaşayan medeniyetler ise geride pek çok tarihi eser bırakmıştır. 
Bunlardan biri de Beşikli Mağara içinde bulunuyor. Mağara içinde bulunan 12 adet mezar 
ise keşfedilmeyi ve turizme daha fazla kazandırılmayı bekliyor.

***Titus Kaya Tüneli*** 
Beşikli Mağara’ya gidenlerin yol üzerinde görmeleri gereken önemli noktaların başında
Titus Kaya Tüneli gelmektedir. Tünel günümüzden yaklaşık 2000 yıl önce yapılmış tam bir 
mühendislik harikasıdır. Bu tünel Roma döneminde sel sularından korunmak amacıyla yapılmıştır.

***Payas Kalesi*** 
Cenevizlilerin yaptığı Payas Kalesi, Cenevizlilerden sonra da şehirde yer alan diğer 
medeniyetler tarafından kullanılmış. Kutsal hac yolları üzerindeki kale, hacca giden 
Hristiyanları korumakla görevi tapınak şövalyelerine aitmiş. Yavuz Sultan Selim’in Mısır 
Seferi sırasında Osmanlı’nın egemenliğine giren Payas Kalesi, Kıbrıs’ın fethinde de önemli 
bir rol oynamış.

***St. Pierre Kilisesi*** 
Burası dünyadaki ilk Katolik Kilisesi olma sıfatına sahip ve bu nedenle her yıl yurt 
dışından da ziyaretçi akınına uğramaktadır. Bu kilise Kayalardan sızan suyun toplandığı 
küçük bir havuza sahip olması ve bir kısmının kayalara oyularak yapılmasıyla da oldukça 
farklı bir kilisedir.

***İskenderun Körfezi*** 
Hatay ve Adana şehirlerinin arasında bulunan en doğu nokta olan İskenderun Körfezi, kara
ve deniz ulaşımlarının oldukça iyi düzeyde geliştiği bu yerde ticaretin önemi de büyüktür. 
İsmini bulunduğu İskenderun ilçesinde alan liman ise, Türkiye’nin Akdeniz kıyısındaki en en 
büyük üçüncü liman olma niteliğini taşımaktadır.

-------------------------------------------------Damak Zevkleri---------------------------------------------

*****Fellah Köftesi***** 
Tıpkı oruk gibi ince bulgurlarla hazırlanan Fellah köftesi, minik top haline getirilerek önce
haşlanıyor. Ardından haşlanmış sudan çıkarıp sarımsak ve domates ile hazırlanan sosa bulanarak 
afiyetle yeniliyor. İsteğe göre üzerine yoğurt da ekleyebilirsiniz.

*****Kâğıt Kebabı***** 
Kebabın yapımında kullanılan etin satır ile kıyma haline getirildiğine dikkatinizi çekmenizi 
isteriz. Makine ile çekilmeyip tamamen el emeği ile satırdan geçilerek ince kıyma haline getirilen
etler, maydanoz, sarımsak, biber ve domatesle karıştırılarak pişiriliyor.

*****Katıklı Ekmek***** 
Antakya sofralarının vazgeçilmez yiyeceklerinden biri olan katıklı ekmek kimine göre bir pizza, 
kimine göre bir lahmacun gibi fakat lezzetli her ikisinden de ayrı farklı bir tat yumağıdır. İncecik
açılan ekmek hamuruna eklenen acı biler salçalı ve baharatlı çökelek ile yapılan katıklı ekmek fırından 
çıkar çıkmaz afiyetle yiyebileceğiniz bir yiyecektir.

*****İskenderun Döneri***** 
Özel soslu Hatay döneri, sıradan bir dürüm döner gibi görünse de aslında İskenderun dönerini diğer 
alışık olduğumuz dürüm dönerlerden ayıran bambaşka bir lezzet farklılığı ve içerik zenginliği vardır. 
Orta kalınlıkta yumuşacık lavaş ekmeğinin arasında bolca serpiştirilen tavuk parçacıklarına domates, 
kıvırcık, marul ve isteğe göre turşu ilave ediliyor. Tüm bu malzeme özel sos ile birleştikten sonra 
ortaya şahane bir lezzet çıkıyor.
