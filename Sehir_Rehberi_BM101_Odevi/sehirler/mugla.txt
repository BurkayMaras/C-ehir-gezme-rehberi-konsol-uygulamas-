-------------------------------------------------Mekanlar----------------------------------------------
***Knidos Antik Kenti***
Knidos bölgesi hem muhteşem bir antik kentin hem de berrak sulara sahip bir koyun birleşiminden oluşmaktadır. 
Bölgede bir iskele bulunmaktadır. İskele son derece uzundur ve iskelenin sonuna genellikle yabancı ülkelerden 
gelen turistler teknelerini bağlarlar. Sahilde ise tek bir restoran bulunur. 
Burada balık veya çeşitli ızgara yemeklerini tadabilirsiniz. 
Arabası ile gelmek isteyenler için geniş bir otopark da mevcuttur. 
Knidos antik kenti ise geçmiş zamanlarda bilim ve mimarı alanında son derece gelişmiş bir kentti. 
Geçmiş zamanlardaki en büyük ikinci tıp okulu ise burada kurulmuştur. 
Antik kentin içerisindeki Afrodit Tapınağı da görülmeye değerdir.

***Ölüdeniz***
Muğla’da gezilecek yerler listemizin bir diğer yeri Ölü Deniz, Muğla ilinin Fethiye ilçesine bağlıdır. 
Bölge 2006 yılında Dünya’nın en güzel kumsalı ünvanını almıştır. Deniz son derece sakin ve dalgasızdır.
En rüzgarlı günlerde bile diğer bölgelerde çok büyük dalgalanmalar olmasına rağmen 
ölü deniz son derece sakin olmaktadır. ”Çarşaf gibi ” terimine en çok uyan denizlerden biridir.

***Bodrum Kalesi***
Kale, adeta Bodrum’un bir simgesi haline gelmiştir. 
Günümüzde ise Sualtı arkeoloji müzesi olarak kullanılmaktadır. 1406 senesinde 
şövalyeler tarafından yapımına başlanmıştır. Kalenin içerisinde farklı ülkelerin 
isimlerini almış olan kuleler bulunmaktadır. Kesinlikle gezilmeye değer.
-------------------------------------------------Damak Zevkleri----------------------------------------------
*****Sündürme*****
Turp otu, sarımsak ve nar ekşisiyle yapılan hafif ve lezzetli bir Muğla yemeğidir. 
Soğanlarla beraber kavrulan turp otları soğutulduktan sonra servis ediliyor 
ve görüntüsüyle önce gözünüzü sonra midenizi doyuruyor.

*****Çökertme Kebabı*****
İncecik kesilmiş patateslerin üzerine dizilen dana etleri, 
tereyağı ve yoğurtla harika birleşiminden oluşan çökertme kebabı, Muğla’nın meşhur lezzetlerinden. 
Tadı tüm Türkiye’ye yayılan bu lezzeti Muğla’ya giderseniz kesinlikle denemelisiniz.

*****Muğla Saraylısı*****
Yörüklerden Muğlalılara kalma “Muğla saraylısı” yapılış itibariyle baklavaya benzerken, 
şekliyle daha farklı gözükmektedir. Yörüklerin kız istemeye giderken yaptığı tatlı günümüzde 
Muğla’da hala sevilerek tüketilen ve yapılmaya devam edilen tatlılar arasında yer alıyor.
