-------------------------------------------------Mekanlar----------------------------------------------

***Kayseri Kalesi***
Kayseri’nin bu anıtsal kalesi, ilk olarak 3. yüzyılda Roma İmparatoru III. Gordion 
döneminde inşa edilmiş ve bundan 300 yıl sonra, 6. yüzyılda Bizans İmparatoru Justinian 
tarafından yeniden inşa edilmiştir. Kalenin bugünkü görülen hali ise büyük oranda 13. yüzyılda 
hüküm sürmüş olan Selçuklu Sultanı Alaattin Keykubat’a aittir.

***Kadir Has Kent ve Mimar Sinan Müzesi***
İsminden de anlaşılacağı üzere iki kısımdan oluşan müzenin birinci kısmında ziyaretçileri 
dijital bir müze deneyimi bekliyor. İkinci kısmında ise Mimar Sinan’ın eserlerinin maketleri 
incelenebilmektedir. Müzenin açılışı, ismi Kayseri ile bütünleşmiş olan Kadir Has’ın çabaları 
sonucu gerçekleşmiştir. Dijital müze kısmı 2003 yılında hizmet vermeye başlamıştır.

***Kayseri Arkeoloji Müzesi***
1969 senesinde iki katlı bir binada hizmet vermeye başlayan Kayseri Arkeoloji Müzesi, 
Kayseri’nin antik dönemden günümüze kadarki tarihini incelebilmek için gidilebilecek en 
önemli duraklar arasında bulunmaktadır. Kültepe Ören Yeri’ndeki çalışmalarda elde edilen 
önemli eserler günümüzde bu müzede kronolojik olarak sergilenmektedir. Eserler günümüzde 2 
salonla bahçedeki teşhir alanında sergilenmektedir.

***Alaca Kümbet***
Yapım yılının 1280 olduğu kitabesinden anlaşılan kümbeti yaptıranın ise Emir Cemaleddin 
Bin Muhammed olduğu belirtilmektedir. Kümbetin kim için yapıldığı ise tam olarak bir sır… 
Kesme taş tekniği ile inşa edilen kümbet, Selçuklu dönemindeki pek çok eser gibi altıgen planlı 
bir şekilde yapılmıştır. Yapının üst kısmı ise klasik konik biçiminde tasarlanmıştır. Yapının 
üzerinde yer yer bitkilerle ilgili süslemelere de yer verilmiştir. Kuzey yönünde bir giriş 
kapısı bulunmaktadır. Kümbetin içine girilmesine izin verilmemektedir ancak dışarıdan kümbetin 
mimarisini rahatlıkla inceleyebilirsiniz.

-------------------------------------------------Damak Zevkleri---------------------------------------------

*****Kayseri Mantısı*****
Küçük küçük oluşuyla bilinen mantı, bir kaşığa 40 tane dolsun felsefesiyle yapılıyor. 
Tüm Türkiye tarafından lezzetiyle meşhur olan Kayseri mantısı, şehrin her evinde mutlaka 
pişiyor. Kayserili teyzelerin kendi elleriyle açtığı mantılar, kıymalarla birleştiğinde, 
bir de üzerine sos ve sumak eklenince, parmakları ısırtacak kıvama geliyor.

*****Kayseri Tiridi*****
Kayseri mutfağının meşhur lezzetlerinden Kayseri tiridi yemeği, hem en lezzetli hem de en 
doyurucu yemeklerden. Meşhur yemek, bir tepsiye dizilen yufka ya da ekmeklerin üzerine tavuk 
veya et parçalarının tiftiklenmesiyle yapılıyor. Genellikle rulo şeklinde sarılan yufkaların 
dizildiği tepsinin üzerine, bir de özel sos dökülüyor.

*****Örgülü Pilav*****
Görüntüsüyle bile iştah açmaya yeterli olan örgülü pilav, Kayseri’nin en güzel görsele sahip 
yemeklerinden biri. Lezzetiyle de adından sıkça söz ettiren pilav, son dönemlerde daha da popüler 
olduğu için pek çok şehirde her mutfağa girmiş durumda. Pişirilen pilavın, kafes şeklinde tepsiye 
dizilmiş hamura dökülmesiyle yapılan yemeğe, isteğe göre kuş üzümü ve fıstık da ekleniyor.

*****Pastırma*****
Kayseri yöresel yemekler dediğimizde Kayseri mantısından sonra akla ilk gelenlerden bir diğeri 
de, meşhur Kayseri pastırması. Sığır etinden elde edilen pastırmalar, ete yapılan belli işlemlerden 
sonra pastırma ustaları tarafından çemen ile kaplanıyor. İsteğe göre çemenli ya da çemensiz 
tüketilebilen pastırmalar, Kayseri’nin sevilen lezzetlerinden.


iyi bir deneyimdi herkese tavsiye ederim
