-------------------------------------------------Mekanlar----------------------------------------------
***Tarihi Muş Evleri***
Urartulardan bu yana yaşamın devam ettiği tarihi bir yerleşim yeri olan Muş’ta, 
şehrin mimari tarihini gözler önüne seren Tarihi Muş Evlerini de mutlaka görmelisiniz. 
Şehrin otantik dokusunu yansıtan bu evlerin bazıları bakımsızlık yüzünden harabe hale gelmiş olsa da 
sağlam kalanlar oldukça ilgi çekici duruyor.

***Hamurpet Gölü***
Şehir merkezine 68 kilometre uzaklıkta bulunan Hamurpet (Akdoğan) Gölü, 
Varto ilçesinin kuzeybatısında Hamurpet dağlarının batısında yer alıyor. 
Çevresinde ördek, kaz, turna ve kunduz gibi hayvanları görebileceğiniz Hamurpet Gölü, 
balık çeşitliliği bakımından da oldukça zengin. Bu gölde en çok rastlanan balık çeşit ise aynalı sazan.

***Muş Kalesi***
Tarih boyunca Moğol ve Ermeni istilalarına maruz kalan, Hz. Ömer döneminde ise Arap egemenliği altına giren Muş Kalesi, 
günümüzde bölgede yaşayan halkın piknik için ziyaret ettiği mekanlardan biri haline geldi.
-------------------------------------------------Damak Zevkleri----------------------------------------------
*****Ayran Aşı*****
Pek çok yörede olduğu kadar Muş lezzetleri arasında da ön plana çıkan Ayran aşı çorbası, 
kentin soğuk geçen kış akşamlarında iç ısıtan başlangıç yemeklerinden bir diğeri. 
Önceden haşlanan nohut ve buğdayın, yoğurt ve biraz da su eklenerek kaynatıldığı bu lezzetli çorba, 
içerisindeki protein içeren besinler olduğu için sağlıklı ve besin değeri yüksek bir çorba olarak da gösteriliyor.

*****Muş Böreği*****
Muş’a özel yapımıyla meşhur olan böreğin içerisinde soğanlarla kavrulmuş kıyma bulunmakta. 
Bol yağla eritilen börek, tepside üstü kızarana kadar pişiriliyor. 
Soğuduktan sonra dilimlenen börek, incecik hamuruyla ağızda anında dağılıyor.

*****Muş Köftesi*****
Muş evlerinden eksik olmayan enfes köfte, lezzetini bulgurun iyice yoğrulmasından alıyor. 
Yoğrulan köftelerin içerisine harç koyulduktan sonra suda haşlanıyor. 
İlk sıcağı çıktıktan sonra yoğurt ve tereyağıyla servis edilen Muş köftesi, 
evlerin vazgeçilmez yemeklerinden.
