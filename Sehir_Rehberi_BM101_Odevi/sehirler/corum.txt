-------------------------------------------------Mekanlar----------------------------------------------

***Hattuşaş Antik Kenti*** 
Hitit İmparatorluğu’na başkentlik yapmış olan Hattuşaş Antik Kenti, Anadolu tarihinde seneler boyu
önemli bir merkez olarak kalmıştır. Çorum’un Boğazkale ilçesine 4 kilometre mesafede yer alan kent 
tarih içerisinde pek çok medeniyete ev sahipliği yaptığı için geniş bir alana yayılmış durumdadır. M.Ö. 
17.yy ve 13.yy tarihleri arasında başkent olduğu dönem en yüksek zamanlarını yaşamıştır.
Kentte 1834 yılında yapılan ilk kazı çalışmalarının neticesinde dünyada yapılan ilk yazılı antlaşma 
tabletlerine burada ulaşılmıştır. Günümüzde siz ziyaretçilerine açık olan kent oldukça geniş bir alana 
yayıldığı için bölümlere ayrılmış durumdadır. Yukarı şehir olarak adlandırılan kısımda tapınaklar ve 
kutsal yapılar yer alırken şehirdeki önemli sayılan Aslanlı Kapı ve Kral Kapısı burada yer almaktadır. 
Ayrıca Kentteki en eski yerleşim alanının büyük Kale ve çevresi olduğu bilinen bilgiler arasındadır.
Kentte elde edilen yazılı kayıtlara göre Hitti Kralı’nın Anitta olduğu bilinmektedir. Bu önemli şehrin 
UNESCO Dünya Miras Listesi’ne girmesi ise 1986 senesine kadar uzanmaktadır. Yaklaşık olarak 400 
sene Hitit İmparatorluğu’na başkentlik yapmış olan bu yer yerli ve yabancı pek çok turistin dikkatini 
çekmektedir.

***Çorum Kalesi ***
Evliye Çelebi’nin Seyahatnamesi’ne konu olmuş Çorum Kalesi, il merkezindeki Kale Mahallesi’nde yer 
almaktadır. Kalenin ne zaman yapıldığı hakkında herhangi bir bilgiye sahip olunamamış olup tipik bir 
Selçuklu mimarisi özelliklerine rastlanmaktadır. Kaleye ait yazılı belgeler M.S. 1577’ye tarihlenmiş olup 
Bizans Dönemi’ne ait olduğu varsayılmaktadır. Evliya Çelebi ise bu yapının Sultan Kılıç Arslan tarafından 
inşa edildiğinden bahsetmektedir. Yapımında kesme taş, moloz taş ve  Roma-Bizans dönemlerine ait 
devşirme taş kullanıldığı görülmektedir. İçerisinde yer alan bir adet cami ve 42 konut hala varlığını 
korumaktadır. Şehirdeki en eski yapıları arasında yerini alan Çorum Kalesi, gezmesi en keyifli 
noktalardan biridir.

***Çorum Saat Kulesi***
Kulenin kitabesinden elde edilen bilgilere göre yapımı 1896 senesine dayanıyor olup, İstanbul‘da Ali 
Suavi olayını bastıran Yedisekiz Hasan Paşa tarafından inşa ettirilmiş olan saat kulesi Çorum’un 
merkezinde bulunmaktadır. Çorum Saat Kulesi’nin yüksekliği 27,50 metre kadar olup Osmancık, 
İskilip ve Gazi caddelerini birleştirmektedir. Görüntüsü bir minareyi andıran saat kulesi bir Osmanlı 
dönemi eseridir. Sarı renkte kesme kum taşı kullanılarak yapılan yapı sekizgen kaideden Türk üçgeni 
motifli bir papuçla gövdeye geçilmektedir. Üzeri kurşun kubbe ile örtülmüş olup dört bir yanında saatler 
bulunmaktadır.

***Ali Paşa Hamamı*** 
 Çorum Saat Kulesi’nin hemen yanında yer alan Ali Paşa Hamamı, şehirde bulunan en büyük hamam 
olma özelliğini taşımaktadır. Erzurum Beyler Beyi Ali Paşa tarafından 1573 senesinde yapılan hamam, 
yapıldığı tarihten 1943 senesine kadar vakıflar teşkilatınca işletilmiştir. Sonrasında vakıflar tarafından 
satışa çıkartılmış olup Hüseyin Samsunlu tarafından satın alınmış ve 2005 senesine dek kendileri 
işletmişlerdir. Onarım çalışmaları yapılarak 2008’de hizmete açılmıştır.

***İncesu Kanyonu***
Halk arasında Uzungeçit adı verilen İncesu Kanyonu 12 kilometre uzunluğunda olup rafting ve diğer 
doğa sporlarının yanında trekking severlerin de çok seveceği yerler arasına girmektedir. İki yanından 
kayalar ve bu kayaların üzerine Helenistik döneme ait duvar kabartmaları, su sarnıçları ve hatıl oyuklar 
mevcuttur. Kanyondan içeriye doğru 1 kilometre kadar ilerlediğinizde 1 buçuk metre uzunluğunda 
Kybele kabartmas’nı göreceksiniz. Taht üzerine oturmuş , sol elinde aslan yavrusu tutan tanrıçayı 
tasvir eder. Bu kabartma Anadolu’daki diğer Helenistik kabartmalar arasındaki en büyüğüdür.

***Abdullah Yaylası***
Çorum’un en yüksek dağı olan Köse Dağı’nda bulunan Abdullah Yaylası, kaliteli oksijeni ve yemyeşil 
doğasıyla şehirde mutlaka gelmeniz gereken yerlerden. Çorum’a 114 kilometre mesafede bulunan 
yaylada 22 yataklı bir konaklama tesisi ile 120 kişilik restoran ve 1000 kişilik piknik alanı bulunmaktadır. 
Yaylada 12 kilometre uzunluğunda trekking ve atlı doğa turizmi yapılabilecek parkur alanları mevcut.

-------------------------------------------------Damak Zevkleri---------------------------------------------

*****Kuzu Tandır*****
Farklı yörelerde farklı tekniklerle hazırlanan tandır, Çorum yöresinin meşhur yemekleri arasında. 
Özellikle kuzu etinden hazırlanan, uzun saatler kısık ateşte pişirilen bu lezzeti kentte denemenizi 
şiddetle tavsiye ederiz.

*****Yaprak içi Aşı*****
Mercimekten bulgura kuru börülceden nohuta, çeşit çeşit besin ve olmazsa olmazı acı ile yapılan 
yaprak içi aşı, Çorum ve çevresinde en sık yapılan yemeklerden. Onun farklı bir yere sahip olmasını 
sağlayan başka bir özelliği de asma yaprağıyla servis ediliyor olması.

*****Pastırmalı Madımak***** 
Çorum ve çevresinde madımak kullanılarak yapılan bu lezzetli yemek, görünüşüyle ıspanak yemeğine 
benzese de içindeki ince ince doğranmış pastırmalarla apayrı bir lezzete kavuşarak sofraları şenlendiriyor.

*****Söbelek Dolması*****
Şehirde ve çevresinde yetişen kuzu göbeği ya da morel mantarı olarak bilinen bir mantar kullanılarak 
hazırlanan söbelek dolması, şehrin en özel yöresel yemeklerinden olduğu için sadece çok özel misafirlere 
servis ediliyor.

*****Çorum Mantısı***** 
Özenle açılan hamurunun iç harcına dana kıyma kullanılıp ardından bol salçalı sos ve tereyağlı nefis 
bir lezzetle buluşan mantı, size bu zamana kadar yediğiniz tüm mantıları unutturabilecek lezzette.

*****Yırtma Aşı***** 
Adını içinde bulunan asma yapraklarının yırtılarak yemeğin içine konulmasından alan Yırtma Aşı, 
Çorum’un muhteşem yöresel yemeklerinden bir tanesidir. Yarmadan yapılan bu yemeğe ister kemikli et 
ister kuş bağı et eklenerek lezzeti ikiye katlanır. En çok tercih edilen et ise kuzu inciktir. Bu yemeğin 
tadını bilenler bu yemeğe en çok kuzu inciğin yakıştığını söylerler. Üzüm yapraklarının ekşiliği ile 
damaklarda kendine has bir tat bırakan Yırtma Aşı, Çorum’da en çok sevilen ve yapılan yemeklerden 
bir tanesidir. Genellikle eve gelen özel misafirler bu yemek ile ağırlanır. Çorum’da birçok yerde 
yiyebileceğiniz etin ve üzüm yaprağının muhteşem buluşması ile yapılan bu lezzeti mutlaka deneyin.
