-------------------------------------------------Mekanlar----------------------------------------------

***Çankırı Kalesi***
 Çankırı’nın tarihinin bir parçasını yansıtan kaleyi Hititler tarafından yapılmış olup yapımı sırasında 
moloz taş ve tuğla kullanılmıştır. Şehrin kuzey kısmında yer alan Çankırı Kalesi, 730 metre yüksekliğe 
sahiptir. Yapıldığı zamanlardan bu yana Romalılar, Bizanslar, Danişmentliler, Selçuklular ve Osmanlılar 
zamanında kullanılmıştır. Her bir medeniyet tarafından restore edilmiş olan kalede, Roma döneminde 
yapılan nekropol alanı, su sarnıcı, dışarı ile irtibatı olan mağaralar, gözetleme kulesi varken; bunlardan 
günümüze yalnızca birkaç sur kalıntısı kalmıştır. Yaşanan depremler neticesinde her birinde kalıntılarının 
pek çoğu yok olmuştur. Ancak buna rağmen günümüze kadar ayakta kalabilmeyi başarmış kalıntılar 
görülmeye değer nitelikte. Geçmiş dönemlerde ağaçlarla yeşillendirilen kale mesire alanı olarak da 
kullanılmaktadır.

***Koca Meşe***
Adı üzerine gerçekten kocaman bir meşe ağacı olan bu ağaç, Karacaözü Köyü’nün güneydoğusunda 
dere yatağının hemen kenarında yer almaktadır. Yakından görenler, ana gövdesi ve dallarının 
yüksekliği karşısında ufak bir şaşkınlık yaşamakla birlikte hayran kalıyor. Gövdenin yüksekliği ile 
birlikte dallar yaklaşık 15 metre kadardır. Gövdenin içerisi boşalmış olup yerini herhangi bir şey 
doldurulamayan Koca Meşe bölgeyi ziyaret ettiğiniz takdirde mutlak uğramanız gereken yerler 
arasında.

***Çankırı Evleri*** 
Turizme kazandırılan Çankırı Evleri, döneme ait jeolojik ve ekonomik yapısıyla ilgili pek çok bilgi 
vermektedir. Toplam sayısı 108 olan evler, Taşınmaz Kültür ve Tabiat Varlıkları Yüksek Kurulu’nun 
kararı neticesinde tescillenmiş olup koruma altına alınmıştır. Klasik bir Türk evinin tüm özelliklerini 
yansıtan bu evler genel anlamda iki katlı olarak inşa edilmiştir. İlk kat kışlık olarak tasarlanmış olup, 
mutfak ve oturma odaları bulunuyor. İkinci kat ise genel olarak misafirler için ayrılmış durumdadır. 
Tüm evlerin ikinci katlarında mutlaka boş oda bulunuyor. Bununla birlikte her bir odada yüklük olarak 
tahta dolaplar mevcut. Dolaplardan biri olarak kullanılırmış. Günümüz zamanında koruma altına 
alınan bu evler Çankırı ziyaretiniz sırasında mutlaka görmeniz gereken yerler arasında bulunuyor.	

***Tarihi Çamaşırhane Müzesi*** 
 Eski zamanlarda kadınların halı, kilim, yorgan ve kıyafetlerini yıkadıkları ortak bir alan olarak 
kullanılan çamaşırhaneler evlere su gitmediği sıralarda hayatlarının önemli bir parçası haline gelmiştir. 
İçerisindeki yıkama taşları üzerinde çamaşır yıkayan kadınlar ve kazanlarda kaynattıkları sular ile 
günlerinin neredeyse tamamını burada geçiriyorlarmış. Uzun seneler çamaşırhane olarak kullanılan 
bu tarihi yapı, 2004 senesinde belediye tarafından onarılarak müze olarak faaliyete açılmıştır. Bir takım 
kültürel aktivitelerin yapıldığı müzede, şehrin etnik ve yöresel kültürünü yansıtan, eski çamaşırhane 
görüntüsüne ışık tutan sergi alanları yer alıyor.

***Cam Seyir Teras*** 
Çankırı’da keyifli saatler geçirebileceğiniz Cam Seyir Terası, mutlaka uğramanız gereken yerler arasında. 
Şehrin merkezinde bulunuyor olup Çankırı Kalesi’nin bulunduğu noktaya yapılan cam teras ülkemizin 
en geniş tabanlı seyir terası olarak da biliniyor. Bölgeyi ayaklar altına seren muhteşem manzarası 
görülmeyi hak eden cinsten.

***Ilgaz Dağı Milli Parkı***
 Hangi mevsim olursa olsun fark etmeksizin gidebileceğiniz Ilgaz Dağı Milli Parkı, huzuru 
yakalayabileceğiniz kaliteli oksijene sahip bir cazibe noktasıdır. Özellikle kış aylarında ziyaret edilen 
bölge yalnızca bu dönemde değil oldukça yoğun ilgi görmektedir. Elbette ki kışın geldiğiniz de kış 
sporlarıyla keyifli vakit geçirip çevreyi keşfedebilirsiniz.
Oldukça zengin bir bitki örtüsüne sahip olan Ilgaz Dağları Milli Parkı, görülmesi nadir bitki çeşitlerinin 
yanında karaçam, kızılçam ve köknar ağaçlarını görebilirsiniz. Bitki örtüsünün sağladığı şartlar 
sebebiyle yaban domuzu, kurt, ayı, geyik gibi hayvan türlerine de ev sahipliği yapıyor.Park içerisinde 
çadır kampı ve kayak merkezine yakın noktada yer alan konaklama seçeneklerinden birini tercih edebilirsiniz.

-------------------------------------------------Damak Zevkleri---------------------------------------------

*****Tatar Hamuru Çorbası***** 
Lezzetli ve çeşitli sofralarına konuk olduğumuz Çankırı’nın yöresel yemekleri yazımıza, şehrin meşhur 
çorbası Tatar Hamuru çorbası ile başlıyoruz. İçerisinde erişteden mercimeğe birçok malzemenin yer 
aldığı çorba, salça ve tereyağı lezzetleriyle harmanlanıyor. Piştikten sonra üzerine sarımsaklı yoğurt 
katılarak servis edilen çorba, afiyetle yeniyor.

*****Cimcik Hamur Çorbası*****
Çankırı sofralarında yer alan geleneksel çorbalardan bir diğeri de, Cimcik Hamuru Çorbası. Cimcik 
denilen hamur parçalarıyla yapılan çorba, yoğurt, tereyağı ve baharatlı sos eklenerek servis ediliyor. 
Haşlanan hamur parçalarının sarımsaklı yoğurt ve tereyağı ile birleştiğinde ortaya çıkardığı lezzetli 
çorbayı, size de afiyetle yemek düşüyor.

*****Sarımsaklı Et*****
Et yemeğiyle arası oldukça iyi olan Çankırı mutfağında, birbirinden lezzetli et yemekleri de yer alıyor. 
Sarımsaklı et yemeği olarak bilinen yemek, haşlanan kuşbaşı etlerden yapılıyor. İçerisine soğan, kabuklu 
sarımsak ve salça konulan etler, su ve yağ ile birlikte pişirildikten sonra servis ediliyor.

*****Yaren Güveci***** 
Güveçte pişen her yemeğin şüphesiz ayrı bir lezzeti oluyor. Bol malzemesi ve doyuruculuğuyla da bilinen 
Yaren Güveci, kuşbaşı etlerin, domates, soğan ve patlıcan gibi çeşitli sebzelerle pişirilmesiyle yapılıyor. 
İsteğe göre biber ve çeşitli baharatlar da eklenen yemek, Çankırılıların vazgeçilmezi.

*****İnce Ekmek Muskası*****
Çankırı’nın yapımı en kolay, az malzemeli yemeklerinden biri olan ince ekmek muskası, elde açılan ya da 
hazır yufkalardan yapılan bir yemek. Çankırı sofralarında mutlaka karşınıza çıkacak olan lezzet, hamur 
işi sevenlerin gözdesi. Yufkaların içerisine tereyağı sürüldükten sonra isteğe göre Küpecik peyniri ya da 
kıyma eklenen ekmek, muska şeklinde sarıldıktan sonra sac tavada kızartılıyor.

*****Yazma Çöreği*****
Çankırılıların fırınlarında pişen lezzetli hamur işi yemeklerinden yazma çöreği, elde açılan bol mayalı 
hamurlarla yapılıyor. Kat kat açılan hamurun içerisine yağlandıktan sonra çekilmiş ceviz eklenen çörek, 
tepside kare kare kesildikten sonra fırında pişiriliyor. Yanına bir de taze demlenmiş bir çayla harika ikili 
olan Çankırı’nın meşhur çöreğini, daha önce denemediyseniz mutlaka denemelisiniz.
