-------------------------------------------------Mekanlar----------------------------------------------
***Mardin evleri***
 Taş işçiliğinin görkemine şahit olmak için kente Orta Çağ görünümü kazandıran, 
geleneksel mimariyle inşa edilmiş taş evleri Mardin gezilecek yerler listenizin ilk sırasına koyabilirsiniz.
Bölgede kolayca bulunabilen sarı kalker taşından yapılmış Mardin Evleri’nin en büyük özelliği sıcağı iç kısmına yansıtmaması. 
Mazı Dağı yamaçlarındaki dar sokaklarda dolaşırken fotoğraflama şansı yakalayacağınız evlerin görkemi, 
duvarlarına işlenen süslemelerle daha da artırılmış.

***Mardin Kalesi***
 “Kartal Yuvası” adıyla da anılan Mardin Kalesi, günümüze ulaşan son görünümünü 
10. yüzyılda Hamdaniler’in çalışmalarıyla elde etmiş. 1.600 yıllık geçmişe sahip olan askeri yapı, 
stratejik konumu sayesinde bölgeyi elinde tutmak isteyen tüm medeniyetler tarafından kullanılmış.
Tarihi değeri kadar manzarasıyla da sizleri büyüleyecek olan kale, görkemi ve sağlamlığıyla pek çok şaire ilham kaynağı olmuş.

***Kırklar Kilisesi***
Süryaniler’in Mor Behnam ve kız kardeşi Saro adına 569 yılında inşa ettikleri dini yapı, 
orijinali 12. yüzyılda camiye dönüştürüldüğü için Kırklar Kilisesi adıyla anılmaya başlanmış.
Kilise, adını 3. yüzyılda Hristiyanlar üzerinde büyük baskı kuran Roma İmparatoru Dokios’a 
isyan etikleri için Sivas’taki bir buz gölüne sürülen ve burada donarak öldükten sonra şehit olarak 
anılmaya başlanan 40 askerden alıyor. 1170’te şehitlerin kemiklerinin getirildiği dini yapının öne çıkan bölümlerini 
1.500 yıllık kök baskılı perdeleri, geniş avlusundaki çan kulesi ve duvarlarına ustalıkla kazınmış ince taş işçiliği oluşturuyor.

***Şehidiye Cami***
Arka tarafında bulunan ve aynı adla anılan medresesi ile birlikte Şehidiye Camii, 
1214 yılında Melik Mansur Nasreddin Aslan tarafından yaptırılmış.
Müzelerin de bulunduğu 1. Cadde’nin güneyindeki eski postane binasının karşısında yer alan dini yapının 
çeşitli stillerin bir harmanını oluşturan minaresi ise 1916’da Ermeni mimar Serkis Lole gözetiminde inşa edilmiş.
Zaman içerisinde gerçekleştirilen onarım ve eklemelerle orijinalliğini büyük oranda kaybetse de yapının 
taş işlemelerinin bir kısmı göz alıcı güzelliğini halen daha koruyor.
------------------------------------------------Damak Zevkleri----------------------------------------------
*****Soğan Kebabı*****
Kebap ve et kültürünün yaygın olduğu Mardin mutfağında soğan kebabı öne çıkan lezzetler arasında. 
Küçük soğanlar yarılarak içlerine kıymalı harç dolduruluyor ve üzerine salçalı suyun dökülerek fırına veriliyor. 
Sonuçta ortaya muhteşem bir lezzet çıkıyor.

*****Mardin usulü içli köfte: İrok*****
İçli köftenin güzelliğinin baharatlarla taçlanıp lezzetini katladığı tariflerdendir irok. 
Binbir emekle hazırlanan köftelerin kızartılmasıyla damaklara şenlik bir hal alır.
Mardin'e gitmişken yemeden dönmek en büyük hatanız olabilir, o yüzden hemen listenize ekleyin bizce. 
Tadı damağınızdan uzun süre silinmeyecek, nerede yerseniz yiyin Mardin'de yedikleriniz kadar güzel olmayacak, öyle bir lezzet.

*****Sembusek*****
Kapalı pide olarak bilinen sembusek, Mardin'in sevilen yemeklerinden biri. 
Kıyma ve hamurun bir araya geldiği bu yemek özel saclarda pişiriliyor.

