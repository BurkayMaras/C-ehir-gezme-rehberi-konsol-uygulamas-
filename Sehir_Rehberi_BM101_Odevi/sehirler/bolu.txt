-------------------------------------------------Mekanlar----------------------------------------------

***Tarihi Mudurnı Evleri***
Bolu’ya bağlı bir ilçe olan Mudurnu, şehir merkezinin 52 kilometre güneybatısında yer almaktadır. 
Mudurnu’yu özel kılan sahip olduğu Eski Türk evleridir. Safranbolu’nun tarihi evleri gibi bir yapıya 
sahip olan Tarihi Mudurnu Evleri, geçmişi birkaç yüzyıl öncesine kadar dayanan, Osmanlı kent 
mimarisini yansıtan önemli örneklerdir.
Bundan dolayı Kentsel Sit Alanı ilan edilip koruma altına anılan ilçede, 207 konut, 20 dini kültürel yapı, 
2 doğal anıt, 2 askeri yapı, çeşme ve hamam olmak üzere toplam 231 adet tarihi yapı bulunmaktadır. 
Velhasıl Tarihi Mudurnu Evleri, Bolu’da gezilecek yerler listesinde mutlaka yerini almalıdır.

***Tarihi Göynük Evleri***
Bolu’nun 98 kilometre güneybatısında yer alan Göynük, tarihi değerleriyle öne çıkmış turistik bir ilçedir. 
Göynük, Eskişehir, Bilecik, Ankara ve Sakarya ile sınır komşusudur. Tarihi Göynük evleriyle bilinen 
Türkiye’nin önemli tarihsel değerlerinden biri olan ilçe, uğut marmelatı, şeker fasulyesi, tokalı örtüleri ve 
tahta oymacılık eserleriyle de oldukça ünlüdür. Tarihi Göynük Evleri, Kentsel SİT Alanı ilan edilip, devlet 
tarafından koruma altına alınmıştır. Dolayısıyla buradaki tarihi konakların her biri oldukça önemli.
20.yüzyılın başlarında inşa edilmiş olan Tarihi Göynük Evleri’nin geneli iki veya üç katlı konak şeklinde 
olup; evlerin önünde hayat adı verilen avlular bulunmaktadır. Göynük, tarihi dokusu ve sessiz, sakin 
doğal ortamı sayesinde, 2017 yılı başında “Citta-Slow (Sakin Şehir)’’ unvanını almaya hak kazanmıştır. 
Citta-Slow, İtalya’da ortaya çıkmış ve tüm dünyaya yayılmış bir oluşumdur. Ve bu unvanı alan her ilçe, 
köy veya şehir turizm anlamında tüm dünyaya tanıtılmış olur.

***Göynük Zafer Kulesi*** 
Bolu’nun Göynük ilçesinde yer alan Zafer Kulesi, şehri simgeleyen yapılardan biridir. Zafer Kulesi, 1922 
yılında, yani Cumhuriyetin ilk yıllarında, dönemin kaymakamı Hurşit Bey tarafından yaptırılmıştır. 
Sakarya Meydan Muharebesi’nin galibiyetini ve Türk ordusunun verdiği onurlu mücadeleyi temsilen 
yaptırılan Göynük Zafer Kulesi, şehre hakim bir noktada konumlanmaktadır.
Göynük’ün ahşap dokusuna uygun olarak inşa ettirilen kule, altıgen bir temel üzerine kurulmuş, üç 
kattan oluşmaktadır. Bolu’nun kartpostallarını süsleyen Göynük Zafer Kulesi’ni mutlaka ziyaret 
etmelisiniz. O halde hiç vakit kaybetmeden Bolu’da gezilecek yerler listenize sizler de bu mimari 
harikası kuleyi ekleyin! Göynük Zafer Kulesi’ne ulaşmak için Bolu şehir merkezinden düzenli 
aralıklarla hareket eden Göynük minibüslerine binebilirsiniz.

***Köroğlu Anıtı*** 
Bolu’da gezilecek yerler listemizde sıradaki durağımız: Köroğlu Anıtı… Bilindiği üzere, halk 
ozanlarımızdan biri olarak Türk Edebiyatı’nda değerli bir yere sahip olan Köroğlu, kültürel anlamda 
Bolu’yu simgeleyen önemli şahıslardan biridir. Köroğlu’nu ölümsüzleştirmek için, Uluslararası 
Köroğlu Parkı’na dikilen anıt, esasen Kazakistan’da yaptırılmış, yapımı tamamlandıktan sonra 
Bolu’ya getirtilmiştir. 2016 yılında düzenlenen Köroğlu Heykeli ve Kaide Binası Uluslararası Tasarım 
Yarışması’nda birinciliği kazanan Kazakistanlı heykeltıraş Murat Mansurov tarafından yapılan 
Köroğlu Anıtı, kaidesiyle birlikte toplam 70 metre yüksekliğe sahip.
Bolu’nun en yüksek tepelerinden birine yerleştirilen heykel, TEM otoyolu da dahil olmak üzere kentin 
hemen her noktasından görülebiliyor. Dünya’nın en büyük Köroğlu heykeli olan 19 ton ağırlığındaki 
devasa bronz heykelle birlikte daha da değer kazanan ve henüz yeni bir park olan Uluslararası 
Köroğlu Parkı, müze, kafe, restoran ve at çiftliğini kapsayan bir plana sahip. Ayrıca parkta cirit ve 
güreş yapılabilecek alanlar da mevcut.

***Babas Kaplıcaları*** 
Bolu’ya gelmişken, doğal şifa kaynağı olarak bilinen ünlü kaplıcalarını ziyaret etmeden dönmek olmaz. 
Babas Kaplıcaları, Bolu’nun Mudurnu ilçesinde yer alıyor. İlçeye 5 km mesafede yer alan kaplıca, 
Gürçam Köyü’nün sınırları içinde, köye de oldukça yakın bir noktada. Kaplıcanın suyunun 40 derece 
olması da, soğuk su eklenmeden de kullanılabilmesiyle tek olma özelliğine sahip.

***Kartalkaya Kayak  Merkezi*** 
Türkiye’de kayak merkezi dendiğinde akla gelen ilk yerlerden biri olan Kartalkaya, Bolu’nun çam 
ormanlarının içerisinde oldukça sevilen bir nokta. Kış turizminin en hareketli geçtiği yerlerden biri 
olan Kartalkaya Kayak Merkezi, özellikle de hafta sonlarında şehir dışından gelen ziyaretçilerle dolup 
taşıyor. Aralık ve Şubat ayları arasında aktif olarak kayak yapılabilen Kartalkaya, şehir merkezine 
38 km mesafede yer alıyor.
Kartalkaya Kayak Merkezi, ziyaretçilerini kışın ağırladığı için, kayak merkezine çıkan yollar da karlı 
dönemlerde sürekli olarak açık tutuluyor. İstanbul ve Ankara’ya da oldukça yakın olduğu için 
ursa’nın Uludağ Kayak Merkezi’nden sonra en sık ziyaret edilen kayak merkezi olarak biliniyor. 
Büyüklü küçüklü 13 kayak pistinin bulunduğu Kartalkaya ’da, konaklayabilmeniz için pek çok otel 
imkanı ve alternatifi de mevcut.	

-------------------------------------------------Damak Zevkleri---------------------------------------------

*****Bütün Et***** 
Kuzunun en lezzetli kısmı kullanılarak parçalara ayrılan et, bütün bir şekilde yavaş yavaş pişmeye 
bırakılıyor. Salça, soğan ve diğer malzemelerle iyice harmanlanan et parçaları piştikten sonra alındığı 
servis tabağının üzerinde kendi sosuna yatırılıp servise hazır hale geliyor.

*****Cimitsiz Simit*****
Susamı olmayan Rize simidini daha önce birçok yerde duymuşsunuzdur ancak Safranbolu yöresi de 
kendi deyimiyle cimitsiz simit olarak tezgahlarına bu lezzeti çıkarmış. Yörede bulunan fırın ve 
pastanelerden bu lezzete tanık olabilirsiniz.

*****Safranbolu Baklavası*****
“Baklava baklavadır yöreye ait olmaz” dediğinizi duyar gibiyiz. Ancak bu baklava dilimleri standart 
ölçülerinden biraz daha büyükçe ve 48 kat yufkadan açılmış incecik çıtır çıtır hamuruyla olunca 
Safranbolu’nun yöresel lezzetleri listesinde yerini alıyor.

*****Safranbolu Lokumu***** 
Safranbolu lokumu yörenin ismiyle anılan bir lezzet. Bu lezzeti yemeden dönmeniz mümkün değil 
çünkü önünüze gelen her satıcıda, her tezgahta görüyorsunuz ve muhakkak size ikramda bulunuyorlar.

*****Safran Çayı*****
İlçeye adını veren safran bitkisinin çayı da listemizde önemli bir yere sahip. Toplaması çok zahmetli 
olan safran bitkisi bu zahmete değecek pahalılıkta. Ülkemizde de Safranbolu’da yetişmektedir. Safran 
çayının çeşitli hastalıkların tedavisinde kullanıldığı söylenmektedir. Bunlar; depresyon, kalp ve damar 
hastalıkları, sedef hastalığı ve göz sağlığına iyi geldiği düşünülmektedir.

*****Yörük Köyü Ispanaklı Kıymalı Gözleme*****
Safranbolu’nun en ilgi çekici atmosfere sahip köylerinden biri olan Yörük Köyü’nün meşhur lezzeti 
ıspanaklı kıymalı gözleme, tadı damağınızda kalacak yemeklerden biri. Yörük Köyü’nün tarihi ve etnik 
dokusunun içerisinde köylü teyzelerin elleriyle açtığı hamurlarla sac üzerinde pişirdiği gözlemeler, mis 
gibi kokusuyla tok insanın dahi iştahını açıyor. Yanına bir de bol köpüklü bir yayık ayranıyla müthiş bir 
lezzet ikilisi olan gözlemeyi mutlaka denemelisiniz.
 