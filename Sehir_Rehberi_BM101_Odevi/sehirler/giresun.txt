-------------------------------------------------Mekanlar----------------------------------------------

***Giresun Kalesi***
Giresun Kalesi, Giresun'un gezilebilecek tarihi mekânlarındandır. Kalede 
çeşitli etkinlikler de düzenlenmektedir. Giresun Kalesi kentin kuzeyindeki 
yarım adanın kente hakim tepesi üzerinde yer almaktadır. Kalenin günümüze 
kadar gelebilen kalıntıları merkez kule ve ona bağlı güneydeki sur duvarlarıdır. 
Sur duvarlarının tabanındaki dikdörtgen büyük blok taşlardan yapılmış bölümü, 
surların ve kalenin Helenistik ve Roma Dönemi'ne kadar gittiği izlenimini 
vermektedir.

***Giresun Adası:***
Giresun Adası, Kefken Adası ile birlikte Karadeniz'de bulunan Türkiye'ye bağlı 
iki adadan biridir. Giresun Adası kıyıdan 1.6 km açıkta olup, 40.000 metrekare 
alana sahiptir. Adada özellikle Akdeniz defnesi ve Yalancı Akasya başta olmak 
üzere 71 tür doğal otsu ve odunsu bitki türü bulunmaktadır. Sonradan 10 adet 
ağaç türü daha ilave edilmiştir. Karadeniz'de karabatak ve martıların doğal olarak 
ürediği ada aynı zamanda göçmen kuşların uğrak ve dinlenme yeridir.

***Giresun Müzesi*** 
1700'lerden kalma kilisede tarih müzesi

***Mavi Göl***
Mavi Göl, Giresun’un Dereli ilçesinde bulunan gölün en belirgin özelliği Karadeniz 
Bölgesi’nde dere şeklinde akan tek göl olmasıdır. Başta yerel halk olmak üzere, 
Türkiye‘nin farklı bölgelerinden gelen ziyaretçiler tarafından oldukça ilgi görmektedir.  
Doğanın içindeki gizli hazine gelen bir kez daha geliyor diyebiliriz. Akarken oluşturduğu 
renk geçişleri ile izleyenlerine adeta göz ziyafeti yaşatıyor.

-------------------------------------------------Damak Zevkleri---------------------------------------------

*****Lahana Diblesi***** 
Lahana Diblesi, Giresun’da en çok tüketilen yemeklerden biri. Bir Karadeniz geleneği 
olan karalahanayı bu yemekte de görmek mümkün. Ancak, Giresun halkı karalahana demek 
yerine “yayla pancarı” demeyi tercih ediyor. Yayla pancarı ve pirincin birleşimiyle 
harika bir lezzet ortaya çıkıyor.

*****Tavada Mısır Ekmeği***** 
Karadeniz’de mısır ekmeği ve Vakfıkebir ekmeği en çok tüketilen ekmek türleri. 
Giresun’da da bu durum değişmiyor. Mısır unu, süt ve yumurtadan yapılan ekmeğin 
kokusu iştah kabartıyor. Balık ve yoğurt ile birlikte yediğinizde tadına doyamayacaksınız.

*****Hamsi Böreği***** 
Hamsi böreğinin Kayseri’nin örgülü pilavına benzer bir yapısı var. Önce, yemeğin iç 
kısmını oluşturacak olan pilav hazırlanıyor. Mısır ununa bulanan hamsilerle pilavın 
dışı kaplanıyor ve yemek pişiriliyor. Balık ve pilavı bir arada bulacağınız hamsi 
böreğini kesinlikle denemelisiniz.

*****Siron***** 
İçi boş yufkaların tereyağ, şeker ve yoğurtla karıştırılmasıyla harika bir lezzet 
bombası haline gelen bu lezzetin Giresun usulünü deneyenler mutlu, denemeyenler ise 
bin pişman diyebiliriz.


iyi bir deneyimdi, herkese tavsiye ederim.
