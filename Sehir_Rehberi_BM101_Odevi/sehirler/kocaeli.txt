-------------------------------------------------Mekanlar----------------------------------------------

***Hannibal Anıt Mezarı*** 
Hannibal, antik dönemin en önemli komutanlarından biri olarak kabul edilmektedir ve 
Atatürk’ün de takdirini kazanmıştır. Bu nedenle bu önemli komutanın anıt mezarını 
mutlaka Kocaeli tarihi yerler listenize dahil etmelisiniz.

***İzmit Saat Kulesi*** 
İzmit’te bulunan saat kulesi, şehirde yer alan Osmanlı eserleri arasında en bilinenidir. 
Sultan II. Abdülhamit’in tahta çıkışının 25. yılı anısına yapılan kule, İzmit’in sembolü 
olmuştur. 1902 yılında yapılan saat kulesi bölgeden de izler taşıyor. Hereke ve Tavşançıl 
traverten taşlarının kullanılarak yapılan kulede, üç adet çeşme bulunuyor. Mekanik saatlerin 
büyük ve pahalı olması nedeniyle saat kulesi tren garına yakın, merkezi ve yüksek bir yere 
yapılmış. Böylece garda çalışan işçilerin yanı sıra olabildiğince geniş bir alana hizmet etmesi 
amaçlanmış.

***Değirmendere Yalı Evleri***
Yüz yılı aşkın geçmişi ile Kocaeli’nin asırlık tarihini yansıtan Değirmendere Yalı Evleri, 
12 ev ve bir caminin restore edilmesiyle bölge halkının hizmetine açılmıştır. Restore edilen 
evler Seramik Müzesi, Ahşap Heykel Müzesi, kütüphane, kafeterya, restoran ve butik otel olarak 
hizmet vermeye başlamıştır.

***Tarihi Tren Garı*** 
Sanayi devrimi ile değişime giren dünyada, İpek Yolu’nun üzerinde yer alan İzmit de bu 
değişimden nasibini almıştır. Dönemin son imparatorluklarından biri olan Osmanlı, diğer 
büyük devletlerle rekabete girmiş. Bu rekabetin sonucu olarak artık ham maddelerin daha 
hızlı taşınması ihtiyacı doğmuş ve nakliye işlerinin daha hızlı ilerlemesi için İzmit-İstanbul 
arasında bir demir yolu hattı kurulması kararlaştırılmış. O dönem Osmanlı ile iyi ilişkilere 
sahip olan Almanya, demir yolu yapımını üstlenmiş. Garın projesi Otto Ritter tarafından 
çizilerek inşası 1873-1910 yılları arasında gerçekleşmiştir.

-------------------------------------------------Damak Zevkleri---------------------------------------------

*****Cızlama***** 
Sabah kahvaltılarının en sevilen lezzeti, içine ne sürülse yakışan lezzet cızlama, Kocaeli’nde 
de sık sık yapılan yöresel yemeklerden. Bazı yerlerde akıtma, bazı yerlerde ise krep olarak 
anılan hamur işinin, aslında diğerlerinden çok fazla farkı yok. Genellikle sac üzerinde 
pişirilen cızlama, günün her saatinde tüketiliyor olsa da, kahvaltı sofralarının baş tacı. 
İçerisine istediğiniz kahvaltılığı koyduktan sonra sararak yiyebileceğiniz yemeği, tazecik 
demlenmiş bir çayla yemenizi tavsiye ederiz.

*****Ciğceli Kavurma***** Pirinç pilavı ya da bulgur pilavı fark etmez, lokum gibi kuşbaşı etin 
pilavla buluştuğu enfes yemek, Kocaeli’deki et yemeklerinin baş tacı. Etin üzerine dökülen süt 
kaymağı da yemeğe farklı bir lezzet katıyor. Ciğceli olarak anılan bu kaymak aynı zamanda yemeğe 
de adını vermiş. Yanına bol köpüklü bir ayranın harika gideceğini düşündüğümüz yemeği, mutlaka 
denemelisiniz.

*****Değirmendere Fındığı***** 
Değirmendere topraklarında günümüzden yaklaşık 150 yıl önce yetiştirilmeye başlanan değirmendere 
fındığı, Kocaelilerin en sevdiği lezzetlerden. Günümüzde üreticilerinin sayısı oldukça azalsa da, 
Halıdere ve Gölcük arasında yetiştirilmeye devam ediliyor.

*****Pişmaniye***** 
Şehirler arası yolculuklarda, dinlenme tesislerinden ya da yolunuz İzmit’ten geçtiğinde mutlaka 
karşılaştığınız meşhur lezzet pişmaniye, Türkiye’nin her yerine yayılmış harika bir lezzet. 1600’lü 
yıllarda İzmit ve çevresine yerleşen Ermeni ustaların elinden çıkan pişmaniye, yüzlerce yıldır sevilerek 
tüketiliyor. Sevdiklerinize ve kendinize birer paket hediye alarak, İzmit pişmaniyesinin tadını çıkarabilirsiniz.
